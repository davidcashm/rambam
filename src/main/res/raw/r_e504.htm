<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר שופטים - הלכות מלכים ומלחמות פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e500.htm">הלכות מלכים ומלחמות</A> - <A HREF="e5.htm">הכול</A><BR>פרק
<A HREF="e501.htm">א</A>
<A HREF="e502.htm">ב</A>
<A HREF="e503.htm">ג</A>
ד
<A HREF="e505.htm">ה</A>
<A HREF="e506.htm">ו</A>
<A HREF="e507.htm">ז</A>
<A HREF="e508.htm">ח</A>
<A HREF="e509.htm">ט</A>
<A HREF="e510.htm">י</A>
<A HREF="e511.htm">יא</A>
<A HREF="e512.htm">יב</A>
</P>
<HR>
<H2>הלכות מלכים ומלחמות פרק ד</H2>
<A NAME="1"> </A>
<P><B>א</B>  רשות יש למלך ליתן מס על העם לצרכיו, או לצורך המלחמות; וקוצב לו מכס, ואסור להבריח מן המכס שלו.  ויש לו לגזור שכל מי שיגנוב המכס, יילקח ממונו או ייהרג:  שנאמר "ואתם, תהיו לו לעבדים" (<A HREF="t/t08a08.htm#17">שמואל א ח,יז</A>), ולהלן הוא אומר "יהיו לך למס--ועבדוך" (<A HREF="t/t0520.htm#11">דברים כ,יא</A>)--מכאן שנותן מס וקוצב מכס, ודיניו בכל אלו הדברים וכיוצא בהן דין, שכל האמור בפרשת מלך, מלך זוכה בו.</P>
<A NAME="2"> </A>
<P><B>ב</B>  ושולח בכל גבול ישראל, ולוקח מן העם הגיבורים ואנשי החיל, ועושה מהן חיל למרכבתו ובפרשיו, ומעמיד מהן עומדים לפניו.  ומעמיד מהן אנשים לרוץ לפניו, שנאמר "ושם לו במרכבתו ובפרשיו, ורצו, לפני מרכבתו" (<A HREF="t/t08a08.htm#11">שמואל א ח,יא</A>).  ולוקח מן היפים שבהם להיות שמשים ועומדים לפניו, שנאמר "ואת בחוריכם הטובים, ואת חמוריכם--ייקח; ועשה, למלאכתו" (<A HREF="t/t08a08.htm#16">שמואל א ח,טז</A>).</P>
<A NAME="3"> </A>
<P><B>ג</B>  וכן לוקח מכל בעלי אומנייות, כל מה שהוא צריך; ועושין לו מלאכתו, ונותן שכרן.  ולוקח כל הבהמות והעבדים והשפחות למלאכתו, ונותן שכרן או דמיהן--שנאמר "ולחרוש חרישו ולקצור קצירו, ולעשות כלי מלחמתו וכלי רכבו . . . ואת עבדיכם ואת שפחותיכם ואת בחוריכם הטובים, ואת חמוריכם--ייקח; ועשה, למלאכתו" (<A HREF="t/t08a08.htm#12">שמואל א ח,יב-טז</A>).</P>
<A NAME="4"> </A>
<P><B>ד</B>  וכן לוקח מכל גבול ישראל נשים ופילגשים:  נשים, בכתובה וקידושין; ופילגשים, בלא כתובה ובלא קידושין, אלא בייחוד בלבד קונה אותה, ומותרת לו.  אבל ההדיוט אסור בפילגש, אלא באמה עברייה בלבד אחר ייעוד.  ויש לו לעשות הפילגשים שלוקח לארמונו טבחות ואופות ורקחות, שנאמר "ואת בנותיכם, ייקח, לרקחות ולטבחות, ולאופות" (<A HREF="t/t08a08.htm#13">שמואל א ח,יג</A>).</P>
<A NAME="5"> </A>
<P><B>ה</B>  וכן כופה את הראויין להיות שרים, וממנה אותם שרי אלפים ושרי חמישים--שנאמר "ולשום לו, שרי אלפים ושרי חמישים" (<A HREF="t/t08a08.htm#12">שמואל א ח,יב</A>).  [ו] ולוקח השדות והזיתים והכרמים לעבדיו, כשילכו למלחמה ויפשטו על מקומות אלו, אם אין להם מה יאכלו אלא משם, ונותן דמיהן--שנאמר "ואת שדותיכם ואת כרמיכם וזיתיכם, הטובים--ייקח; ונתן, לעבדיו" (<A HREF="t/t08a08.htm#14">שמואל א ח,יד</A>).  [ז] ויש לו מעשר מן הזרעים ומן האילנות ומן הבהמה, שנאמר "וזרעיכם וכרמיכם, יעשור . . . וצאנכם, יעשור" (<A HREF="t/t08a08.htm#15">ראה שמואל א ח,טו-יז</A>).</P>
<A NAME="6"> </A>
<P><B>ו</B>  [ח] המלך המשיח נוטל מכל הארצות שכובשין ישראל, חלק אחד משלוש עשרה; ודבר זה, חוק לו ולבניו עד עולם.</P>
<A NAME="7"> </A>
<P><B>ז</B>  [ט] כל הרוגי המלך, ממונן למלך; וכל הממלכות שכובש, הרי אוצרות המלכים למלך.  ושאר הביזה שבוזזין--בוזזין ונותנין לפניו, והוא נוטל מחצית בראש; ומחצית הביזה, חולקין אותה.  כל אנשי הצבא ביחד עם העם היושבין על הכלים במחנה לשומרה, חולקין בשווה--שנאמר "כי כחלק היורד במלחמה, וכחלק היושב על הכלים--יחדיו יחלוקו" (<A HREF="t/t08a30.htm#24">שמואל א ל,כד</A>).</P>
<A NAME="8"> </A>
<P><B>ח</B>  [י] כל הארץ שכובש, הרי היא שלו:  נותן לעבדיו לאנשי המלחמה, כפי מה שיראה; ומניח לעצמו, מה שירצה.  ובכל אלו הדברים, דיניו דין.</P>
<A NAME="9"> </A>
<P><B>ט</B>  ובכול יהיו מעשיו לשם שמיים, ותהיה מחשבתו ומגמתו להרים דת האמת, ולמלאות העולם צדק, ולשבור זרוע הרשעים, ולהילחם מלחמות ה'--שאין ממליכין מלך תחילה, אלא לעשות משפט ומלחמה:  שנאמר "ושפטנו מלכנו ויצא לפנינו, ונלחם את מלחמותינו" (<A HREF="t/t08a08.htm#20">שמואל א ח,כ</A>).
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e500.htm">הלכות מלכים ומלחמות</A> - <A HREF="e5.htm">הכול</A><BR>פרק
<A HREF="e501.htm">א</A>
<A HREF="e502.htm">ב</A>
<A HREF="e503.htm">ג</A>
ד
<A HREF="e505.htm">ה</A>
<A HREF="e506.htm">ו</A>
<A HREF="e507.htm">ז</A>
<A HREF="e508.htm">ח</A>
<A HREF="e509.htm">ט</A>
<A HREF="e510.htm">י</A>
<A HREF="e511.htm">יא</A>
<A HREF="e512.htm">יב</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('e504')</SCRIPT></P>
</DIV></BODY></HTML>
