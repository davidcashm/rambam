<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר נזקים - הלכות נזקי ממון פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b100.htm">הלכות נזקי ממון</A> - <A HREF="b1.htm">הכול</A><BR>פרק
<A HREF="b101.htm">א</A>
ב
<A HREF="b103.htm">ג</A>
<A HREF="b104.htm">ד</A>
<A HREF="b105.htm">ה</A>
<A HREF="b106.htm">ו</A>
<A HREF="b107.htm">ז</A>
<A HREF="b108.htm">ח</A>
<A HREF="b109.htm">ט</A>
<A HREF="b110.htm">י</A>
<A HREF="b111.htm">יא</A>
<A HREF="b112.htm">יב</A>
<A HREF="b113.htm">יג</A>
<A HREF="b114.htm">יד</A>
</P>
<HR>
<H2>הלכות נזקי ממון פרק ב</H2>
<A NAME="1"> </A>
<P><B>א</B>  אחד אבות נזקים ואחד התולדות--אם היה האב מועד, תולדתו מועדת; ואם היה תם, תולדתו כמוהו.  וכל אבות נזקים וכל תולדותיהן, מועדין מתחילתן הן--חוץ מקרן ותולדותיו, שהן בתחילה תמין עד שיועדו כמו שביארנו.</P>
<A NAME="2"> </A>
<P><B>ב</B>  כל תולדה כאב שלה, חוץ מצרורות המנתזין מתחת רגלי הבהמה בשעת הילוכה:  שאף על פי שתולדות הרגל הן, ופטור עליהן ברשות הרבים כרגל; ואם הזיקו ברשות הניזק, משלם מן היפה שבנכסיו כרגל שהיא אב--אף על פי כן, אינו משלם אלא חצי נזק.</P>
<A NAME="3"> </A>
<P><B>ג</B>  כיצד:  בהמה שנכנסה לחצר הניזק והלכה, והיו צרורות מנתזין מתחת רגליה, ושיברו את הכלים--משלם חצי נזק מן היפה שבנכסיו; ודבר זה, הלכה מפי הקבלה הוא.</P>
<A NAME="4"> </A>
<P><B>ד</B>  וכן אם הייתה מהלכת ברשות הרבים, וניתזו צרורות מתחת רגליה לרשות הניזק, ושיברו את הכלים--משלם חצי נזק.  דרסה על הכלי ברשות הניזק, ושיברתו, ונפל על כלי אחר, ושיברו--על הראשון, משלם נזק שלם; ועל האחרון, חצי נזק.</P>
<A NAME="5"> </A>
<P><B>ה</B>  הייתה מהלכת ברשות הרבים, ובעטה והתיזה צרורות, והזיקו ברשות הרבים--פטור.  ואם תפס הניזק רביע נזק, אין מוציאין מידו:  שהדבר ספק הוא--שמא שינוי הוא ואינו תולדת רגל, שהרי בעטה.</P>
<A NAME="6"> </A>
<P><B>ו</B>  בעטה בארץ ברשות הניזק, והתיזה צרורות מחמת הבעיטה, והזיקו שם--חייב לשלם רביע נזק, שזה שינוי הוא בהתזת הצרורות; ואם תפס הניזק חצי נזק, אין מוציאין מידו.  ואפילו הייתה מהלכת במקום שאי אפשר לה שלא תתיז, ובעטה והתיזה--משלם רביע נזק; ואם תפס הניזק חצי נזק, אין מוציאין מידו.</P>
<A NAME="7"> </A>
<P><B>ז</B>  כל המשלם נזק שלם--הרי התשלומין ממון, וחייב לשלמו כמי שלווה מחברו ממון שהוא חייב לשלם.  וכל המשלם חצי נזק--הרי התשלומין קנס, חוץ מחצי נזק של צרורות שהוא הלכה כמו שביארנו.</P>
<A NAME="8"> </A>
<P><B>ח</B>  זה הכלל--כל המשלם מה שהזיק, הרי זה ממון; וכל המשלם יתר או פחות כגון תשלומי כפל או חצי נזק, הרי היתר על הקרן או הפחות קנס.  ואין חייבין קנס אלא על פי עדים; אבל המודה בכל קנס מן הקנסות, פטור.</P>
<A NAME="9"> </A>
<P><B>ט</B>  תרנגול שהושיט ראשו לאוויר כלי זכוכית, ותקע בו ושיברו--אם היו בתוכו תבלין וכיוצא בהן, שהושיט ראשו כדי לאוכלן--משלם חצי נזק, כחצי נזק צרורות, שכך הוא דרכו.  ואם היה הכלי ריקן--הרי זה משונה, ומשלם חצי נזק ככל הקנסות.  [י] וכן סוס שצנף וחמור שנער, ושיבר את הכלים--משלם חצי נזק.</P>
<A NAME="10"> </A>
<P><B>י</B>  התרנגולין, מועדין להלך כדרכן ולשבר.  היה חוט או רצועה קשור ברגליהן, ונסתבך כלי באותו החוט, ונתגלגל ונשבר--משלם חצי נזק.  במה דברים אמורים, בשקשרו אדם.  אבל אם נקשר על רגליהן מאליו, בעל התרנגולין פטור; ואם היו לחוט בעלים, ולא היה החוט הפקר--בעל החוט חייב חצי נזק, שהרי הוא כבור המתגלגל.</P>
<A NAME="11"> </A>
<P><B>יא</B>  הצניע בעל החוט את החוט, והידסו התרנגולים עליו והוציאוהו, ונקשר ברגליהן, ושיברו בו את הכלים--אף בעל החוט פטור, שהרי אנוס הוא.</P>
<A NAME="12"> </A>
<P><B>יב</B>  תרנגולין שהיו מפרחין ממקום למקום, ושיברו את הכלים--אם בכנפיהם שיברו, משלם נזק שלם; ואם ברוח שבכנפיהם, משלם חצי נזק.</P>
<A NAME="13"> </A>
<P><B>יג</B>  היו מהדסין על גבי עיסה או על גבי פירות, וטינפו או ניקרו--משלמין נזק שלם.  הזיקו בעפר או בצרורות שהעלו בפיהם, או ברגליהן--משלמין חצי נזק.</P>
<A NAME="14"> </A>
<P><B>יד</B>  היו מחטטין, ונפסק החבל, ונשבר הדלי--משלמין נזק שלם:  והוא, שנתגלגל הדלי מחמתן עד שנפל ונשבר.  ואם היה על החבל אוכל, ובעת אכילתן פסקוהו--משלם גם על החבל נזק שלם.</P>
<A NAME="15"> </A>
<P><B>טו</B>  הכלב והגדי שקפצו מראש הגג מלמעלה למטה, ושיברו את הכלים--משלמין נזק שלם, מפני שהן מועדים לדבר זה.  וכן אם נפלו, והזיקו:  שעלייתן לראש הגג פשיעה; ואף על פי שנפילתן אונס--כל שתחילתו בפשיעה וסופו באונס, חייב.</P>
<A NAME="16"> </A>
<P><B>טז</B>  קפצו ממטה למעלה, משלמין חצי נזק:  והוא--שנתלה הגדי ונסרך, וקפץ הכלב; אבל אם נסרך הכלב ודילג הגדי, בין מלמעלה למטה בין ממטה למעלה--חייבין נזק שלם.  וכן תרנגול שדילג, בין מלמעלה למטה בין מלמטה למעלה--משלם נזק שלם.</P>
<A NAME="17"> </A>
<P><B>יז</B>  כלב שנטל את ההררה, והלך לו לגדיש--אם הניחה בגדיש ואכל את החלה, והדליק את הגדיש--על החלה ועל מקום ההררה, משלם נזק שלם; ועל שאר הגדיש, חצי נזק.  ואם היה מגרר את החלה על הגדיש, והולך ושורף--משלם על ההררה נזק שלם, ועל מקום הגחלת חצי נזק, ועל שאר הגדיש פטור.</P>
<A NAME="18"> </A>
<P><B>יח</B>  במה דברים אמורים, בששמר בעל הגחלת את אישו וסתם הדלת, ובא הכלב וחתר ונטל את ההררה מעל האש.  אבל אם לא שמר אישו--בעל האש, חייב על שריפת הגדיש; ובעל הכלב, חייב על אכילת ההררה ועל מקומה.</P>
<A NAME="19"> </A>
<P><B>יט</B>  המשסה כלבו של חברו באחר--פטור מדיני אדם, וחייב בדיני שמיים.  ובעל הכלב, חייב חצי נזק:  שכיון שהוא יודע שאם עוררו את כלבו להזיק נושך, לא היה לו להניחו.  ואם שיסהו בעצמו, בעל הכלב פטור:  שכל המשנה, ובא אחר ושינה בו--פטור.</P>
<A NAME="20"> </A>
<P><B>כ</B>  שתי פרות ברשות הרבים, אחת רבוצה ואחת מהלכת, ובעטה מהלכת ברבוצה--חייב חצי נזק:  שאף על פי שדרכה להלך עליה, אין דרכה לבעוט בה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b100.htm">הלכות נזקי ממון</A> - <A HREF="b1.htm">הכול</A><BR>פרק
<A HREF="b101.htm">א</A>
ב
<A HREF="b103.htm">ג</A>
<A HREF="b104.htm">ד</A>
<A HREF="b105.htm">ה</A>
<A HREF="b106.htm">ו</A>
<A HREF="b107.htm">ז</A>
<A HREF="b108.htm">ח</A>
<A HREF="b109.htm">ט</A>
<A HREF="b110.htm">י</A>
<A HREF="b111.htm">יא</A>
<A HREF="b112.htm">יב</A>
<A HREF="b113.htm">יג</A>
<A HREF="b114.htm">יד</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('b102')</SCRIPT></P>
</DIV></BODY></HTML>
