<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות בית הבחירה פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8100.htm">הלכות בית הבחירה</A> - <A HREF="81.htm">הכול</A><BR>פרק
א
<A HREF="8102.htm">ב</A>
<A HREF="8103.htm">ג</A>
<A HREF="8104.htm">ד</A>
<A HREF="8105.htm">ה</A>
<A HREF="8106.htm">ו</A>
<A HREF="8107.htm">ז</A>
<A HREF="8108.htm">ח</A>
</P>
<HR>
<H2>הלכות בית הבחירה פרק א</H2>
<A NAME="1"> </A>
<P><B>א</B>  מצות עשה לעשות בית לה', מוכן להיות מקריבים בו הקרבנות, וחוגגין אליו שלוש פעמים בשנה--שנאמר "ועשו לי, מקדש" (<A HREF="t/t0225.htm#8">שמות כה,ח</A>); וכבר נתפרש בתורה משכן שעשה משה רבנו, והיה לפי שעה--שנאמר "כי לא באתם, עד עתה . . ." (<A HREF="t/t0512.htm#9">דברים יב,ט</A>).</P>
<A NAME="2"> </A>
<P><B>ב</B>  כיון שנכנסו לארץ, העמידו המשכן בגלגל ארבע עשרה שנה שכבשו ושחלקו.  ומשם באו לשילה, ובנו שם בית של אבנים; ופרסו יריעות המשכן עליו, ולא הייתה שם תקרה.  ושלוש מאות ותשע ושישים שנה, עמד מקדש שילה.  וכשמת עלי, חרב ובאו לנוב ובנו שם מקדש; וכשמת שמואל, חרב ובאו לגבעון ובנו שם מקדש.  ומגבעון באו לבית העולמים.  וימי נוב וגבעון, שבע וחמישים שנה.</P>
<A NAME="3"> </A>
<P><B>ג</B>  כיון שנבנה המקדש בירושלים--נאסרו כל המקומות כולן לבנות בהן בית לה', ולהקריב בהן קרבן; ואין שם בית לדורי הדורות אלא בירושלים בלבד, ובהר המורייה שבה--שנאמר "ויאמר דויד--זה הוא, בית ה' האלוהים; וזה מזבח לעולה, לישראל" (<A HREF="t/t25a22.htm#1">דברי הימים א כב,א</A>), ואומר "זאת מנוחתי, עדי עד" (<A HREF="t/t26d2.htm#14">תהילים קלב,יד</A>).</P>
<A NAME="4"> </A>
<P><B>ד</B>  בניין שבנה שלמה, כבר מפורש במלכים; וכן בניין העתיד ליבנות--אף על פי שהוא כתוב ביחזקאל, אינו מפורש ומבואר.  ואנשי בית שני--כשבנו בימי עזרא--בנוהו כבניין שלמה, ומעין דברים המפורשים ביחזקאל.</P>
<A NAME="5"> </A>
<P><B>ה</B>  ואלו הן הדברים שהן עיקר בבניין הבית:  עושין בו קודש, וקודש הקודשים, ויהיה לפני הקודש מקום אחד והוא הנקרא אולם; ושלושתן נקראין היכל.  ועושין מחיצה אחרת סביב להיכל, רחוקה ממנו כעין קלעי החצר שהיו במדבר; וכל המוקף במחיצה זו שהוא כעין חצר אוהל מועד, הוא הנקרא עזרה.  והכול נקרא מקדש.</P>
<A NAME="6"> </A>
<P><B>ו</B>  ועושין במקדש שבעה כלים:  מזבח לעולה ולשאר הקרבנות; וכבש שעולים בו למזבח, ומקומו לפני האולם משוך לדרום; וכיור וכנו, לקדש ממנו הכוהנים ידיהם ורגליהם לעבודה, ומקומו בין האולם ולמזבח, משוך לדרום שהוא שמאל הנכנס למקדש.</P>
<A NAME="7"> </A>
<P><B>ז</B>  ומזבח לקטורת, ומנורה, ושולחן; ושלושתן בתוך הקודש, לפני קודש הקודשים.  [ז] המנורה בדרום משמאל הנכנס, ושולחן מימין שעליו לחם הפנים; ושניהם בצד קודש הקודשים מבחוץ.  ומזבח הקטורת משוך מבין שניהם, לחוץ.</P>
<A NAME="8"> </A>
<P><B>ח</B>  ועושין בתוך העזרה גבולין--עד כאן לישראל, עד כאן לכוהנים; ובונים בה בתים לשאר צורכי המקדש, כל בית מהם נקרא לשכה.</P>
<A NAME="9"> </A>
<P><B>ט</B>  [ח] כשבונין ההיכל והעזרה, בונין באבנים גדולות; ואם לא מצאו אבנים, בונין בלבינים.  ואין מפצלין את אבני הבניין בהר הבית--אלא מפצלין אותן ומסתתין אותן מבחוץ, ואחר כך מכניסין אותן לבניין:  שנאמר "אבנים גדולות אבנים יקרות, לייסד הבית--אבני גזית" (<A HREF="t/t09a05.htm#31">מלכים א ה,לא</A>), ואומר "ומקבות והגרזן כל כלי ברזל, לא נשמע בבית בהיבנותו" (<A HREF="t/t09a06.htm#7">מלכים א ו,ז</A>).</P>
<A NAME="10"> </A>
<P><B>י</B>  [ט] ואין בונין בו עץ בולט כלל, אלא או באבנים או בלבינים וסיד; ואין עושין אכסדרות של עץ בכל העזרה, אלא של אבנים או לבינים.  [י] ומרצפין כל העזרה באבנים יקרות.  ואם נעקרה אבן--אף על פי שהיא עומדת במקומה--הואיל ונתקלקלה, פסולה; ואסור לכוהן העובד לעמוד עליה בשעת העבודה, עד שתיקבע בארץ.</P>
<A NAME="11"> </A>
<P><B>יא</B>  ומצוה מן המובחר לחזק את הבניין ולהגביהו כפי כוח הציבור, שנאמר "ולרומם את בית אלוהינו" (<A HREF="t/t35a09.htm#9">ראה עזרא ט,ט</A>).  ומפארין אותו, ומייפין כפי כוחן:  אם יכולין לטוח אותו כולו בזהב, ולהגדיל במעשיו--הרי זו מצוה.</P>
<A NAME="12"> </A>
<P><B>יב</B>  אין בונין את המקדש בלילה, שנאמר "וביום, הקים את המשכן" (<A HREF="t/t0409.htm#15">במדבר ט,טו</A>)--ביום מקימין, לא בלילה; ועוסקין בבניין מעלות השחר, עד צאת הכוכבים.  והכול חייבין לבנות ולסעד בעצמן ובממונם--אנשים ונשים, כמקדש המדבר; ואין מבטלין תינוקות של בית רבן לבניין.  ואין בניין מקדש דוחה יום טוב.</P>
<A NAME="13"> </A>
<P><B>יג</B>  המזבח, אין עושין אותו אלא בניין אבנים.  וזה שנאמר בתורה "מזבח אדמה, תעשה לי" (<A HREF="t/t0220.htm#20">שמות כ,כ</A>), שיהיה מחובר באדמה--שלא יבנוהו לא על גבי כיפין, ולא על גבי מחילות; וזה שנאמר "ואם מזבח אבנים" (<A HREF="t/t0220.htm#21">שמות כ,כא</A>)--מפי השמועה למדו שאינו רשות, אלא חובה.</P>
<A NAME="14"> </A>
<P><B>יד</B>  כל אבן שנפגמה כדי שתחגור בה הציפורן, כסכין של שחיטה--הרי זו פסולה לכבש ולמזבח, שנאמר "אבנים שלמות תבנה, את מזבח ה'" (<A HREF="t/t0527.htm#6">דברים כז,ו</A>).  ומהיכן היו מביאין אבני מזבח:  מן בתולת הקרקע חופרין עד שמגיעין למקום הניכר שאינו מקום עבודה ובניין ומוציאין ממנו האבנים, או מן הים הגדול, ובונין בהן.</P>
<A NAME="15"> </A>
<P><B>טו</B>  וכן אבני ההיכל והעזרות, שלמות היו.  [טו] ואבני היכל ועזרות שנפגמו, או שנגממו--פסולות; ואין להן פדיון, אלא נגנזים.</P>
<A NAME="16"> </A>
<P><B>טז</B>  כל אבן שנגע בה הברזל--אף על פי שלא נפגמה--פסולה לבניין המזבח ובניין הכבש, שנאמר "כי חרבך הנפת עליה, ותחללהא" (<A HREF="t/t0220.htm#21">שמות כ,כא</A>).  והבונה אבן שנגע בה ברזל במזבח או בכבש--לוקה, שנאמר "לא תבנה אתהן גזית" (שם); והבונה אבן פגום, עובר בעשה.</P>
<A NAME="17"> </A>
<P><B>יז</B>  [טז] אבן שנפגמה או שנגע בה ברזל, אחר שנבנית במזבח--אותה האבן פסולה, והשאר כשרות.  ומלבנין את המזבח פעמיים בשנה, בפסח ובחג; וכשמלבנין אותו, מלבנין במפה, אבל לא בכפיס של ברזל, שמא ייגע באבן ויפסול.</P>
<A NAME="18"> </A>
<P><B>יח</B>  [יז] אין עושין מדרגות למזבח, שנאמר "ולא תעלה במעלות, על מזבחי" (<A HREF="t/t0220.htm#22">שמות כ,כב</A>):  אלא בונין כמו תל בדרומו של מזבח, מתמעט ויורד מראש המזבח עד הארץ; והוא הנקרא כבש.  והעולה במעלות על המזבח, לוקה.</P>
<A NAME="19"> </A>
<P><B>יט</B>  וכן הנותץ אבן אחת מן המזבח או מכל ההיכל או מבין האולם ולמזבח, דרך השחתה--לוקה, שנאמר "וניתצתם את מזבחותם . . . לא תעשון כן, לה' אלוהיכם" (<A HREF="t/t0512.htm#3">דברים יב,ג-ד</A>).</P>
<A NAME="20"> </A>
<P><B>כ</B>  [יח] המנורה וכליה, והשולחן וכליו, ומזבח הקטורת וכל כלי השרת--אין עושין אותן אלא מן המתכת בלבד; ואם עשו אותם של עץ או עצם או אבן או של זכוכית, פסולין.  [יט] היו הקהל עניים, עושין אותן אפילו של בדיל; ואם העשירו, עושין אותן של זהב:  אפילו המזרקות והשפודין והמגרפות של מזבח העולה, והמידות--אם יש כוח בציבור, עושין אותן של זהב; אפילו שערי העזרה--מחפין אותן זהב, אם מצאה ידם.</P>
<A NAME="21"> </A>
<P><B>כא</B>  [כ] אין עושין כל הכלים מתחילתן, אלא לשם הקודש; ואם נעשו מתחילתן להדיוט, אין עושין אותן לגבוה.  וכלי גבוה--עד שלא נשתמש בהן גבוה, רשאי להשתמש בהן הדיוט; ומשנשתמש בהן גבוה, אסורין להדיוט.  אבנים וקורות שחצבן מתחילה לבית הכנסת, אין בונין אותן בהר הבית.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8100.htm">הלכות בית הבחירה</A> - <A HREF="81.htm">הכול</A><BR>פרק
א
<A HREF="8102.htm">ב</A>
<A HREF="8103.htm">ג</A>
<A HREF="8104.htm">ד</A>
<A HREF="8105.htm">ה</A>
<A HREF="8106.htm">ו</A>
<A HREF="8107.htm">ז</A>
<A HREF="8108.htm">ח</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('8101')</SCRIPT></P>
</DIV></BODY></HTML>
