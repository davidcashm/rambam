<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר משפטים - הלכות שאלה ופיקדון פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="d.htm">ספר משפטים</A> -
<A HREF="d200.htm">הלכות שאלה ופיקדון</A> - <A HREF="d2.htm">הכול</A><BR>פרק
<A HREF="d201.htm">א</A>
<A HREF="d202.htm">ב</A>
<A HREF="d203.htm">ג</A>
<A HREF="d204.htm">ד</A>
<A HREF="d205.htm">ה</A>
<A HREF="d206.htm">ו</A>
ז
<A HREF="d208.htm">ח</A>
</P>
<HR>
<H2>הלכות שאלה ופיקדון פרק ז</H2>
<A NAME="1"> </A>
<P><B>א</B>  המפקיד פירות אצל חברו--הרי זה לא ייגע בהן, ואף על פי שהן חוסרין ומתמעטין והולכין.  במה דברים אמורים, בשחסרו חסרון הראוי להן בכל שנה.  אבל אם חסרו יותר מכדי חסרונן--מוכרן בבית דין, מפני השב אבידה לבעלים; וכשהוא מוכרן, ימכור לכוהנים בדמי תרומה, שמא עשו אותן הבעלים תרומה או תרומת מעשר, על פירות אחרות.</P>
<A NAME="2"> </A>
<P><B>ב</B>  המפקיד אצל חברו פירות והרקיבו, יין והחמיץ, דבש ונפסד--עושה תקנה לבעל הפיקדון, ומוכרן לו בבית דין:  אף על פי שעמדו בהפסדן, ואין ההפסד פוסה בהן--הרי הקנקנים והכלים מוסיפין הפסד.</P>
<A NAME="3"> </A>
<P><B>ג</B>  המפקיד חמץ אצל חברו, והגיע הפסח--הרי זה לא ייגע בו, עד שעה חמישית מיום ארבעה עשר; יוצא ומוכרו בשוק לשעתו, משום השב אבידה לבעלים.  והוא הדין לשאר הפקדונות, שלא ייגע בהן, אף על פי שהוא יודע בוודאי שיוזלו בזמן פלוני, או יאנוס אותם המלך:  שמא יבואו בעליהן מקודם, וייטלו ממונם.</P>
<A NAME="4"> </A>
<P><B>ד</B>  המפקיד ספר תורה אצל חברו, גוללו אחד לשנים עשר חודש.  ואם כשהוא גוללו, פותחו וקורא בו--מותר; אבל לא יפתח בגלל עצמו, ויקרא.  והוא הדין לשאר הספרים.  ואם פתח, וקרא בגלל עצמו--הרי שלח יד בפיקדון, ונתחייב באונסין.</P>
<A NAME="5"> </A>
<P><B>ה</B>  הפקיד אצלו כסות של צמר--מנערה אחת לשלושים יום, כדרך שאמרו באבידה; וכן כל כיוצא בזה, שזו חובה עליו משום השב אבידה לבעלים.  במה דברים אמורים, בפיקדון שהלכו בעליו למדינת הים; אבל אם היו עימו באותה הארץ--הרי זה לא ייגע בו, אף על פי שהוא אבד.</P>
<A NAME="6"> </A>
<P><B>ו</B>  [ה] כל המוכר פיקדון על פי בית דין, הרי זה מוכר לאחרים; ואינו מוכר לעצמו, מפני החשד.  והדמים יהיו מונחים אצלו, ויש לו להשתמש בהן; לפיכך הרי הוא עליהן שומר שכר, אף על פי שעדיין לא נשתמש בהן.</P>
<A NAME="7"> </A>
<P><B>ז</B>  [ו] המפקיד מעות אצל השולחני, או החנווני--אם היו צרורין וחתומין, או קשורין קשר משונה--הרי זה לא ישתמש בהן; לפיכך אם אבדו או נגנבו, אינו חייב באחריותן.  ואם אינן חתומין, ולא קשורין קשר משונה--אף על פי שהן צרורין, יש לו להשתמש בהן; לפיכך הוא נעשה עליהם שומר שכר, ואם אבדו או נגנבו, חייב באחריותן.  נאנסו, כגון שאבדו בליסטיס מזויין--הרי זה פטור.  [ז] במה דברים אמורים, קודם שישתמש בהן; אבל אחר שנשתמש בהן--נתחייב באחריותן ככל מלווה שבעולם, עד שיחזירן לבעלים.</P>
<A NAME="8"> </A>
<P><B>ח</B>  המפקיד מעות אצל בעל הבית, בין צרורין בין מותרין--הרי זה לא ישתמש בהן; לפיכך אם אבדו או נגנבו, אינו חייב באחריותן--והוא, שיטמנם בקרקע כמו שביארנו.</P>
<A NAME="9"> </A>
<P><B>ט</B>  המפקיד חבית אצל חברו, בין שייחדו לה הבעלים מקום בין שלא ייחדו לה מקום, וטילטלה לצורכו ונשברה, בין מתוך ידו נשברה בין אחר שהחזירה למקום שייחדו לה נשברה--חייב לשלם; טילטלה לצורכה, בין שנשברה מתוך ידו בין שנשברה משהניחה במקום אחר--הרי זה פטור.</P>
<A NAME="10"> </A>
<P><B>י</B>  אין מקבלין פקדונות לא מן הנשים, ולא מן העבדים, ולא מן התינוקות.  קיבל מן האישה, יחזיר לאישה; מתה, יחזיר לבעלה.  קיבל מן העבד, יחזיר לעבד; מת, יחזיר לרבו.  קיבל מן הקטן--יקנה לו בו ספר תורה, או דקל שיאכל פירותיו.  וכולן שאמרו בשעת מיתתן, של פלוני הם--אם נאמנין לו, יעשה כפירושן; ואם לאו, יחזיר ליורשיהם.</P>
<A NAME="11"> </A>
<P><B>יא</B>  הפיקדון והאבידה, לא ניתנו ליתבע אלא במקומם.  כיצד:  הפקיד אצלו בירושלים, אינו יכול לתובעו בנוב; ואם החזיר לו פקדונו בנוב, מקבלו ממנו.  הפקיד אצלו ביישוב, והביא לו פקדונו במדבר--אינו מקבלו ממנו, אלא יאמר לו הרי הוא באחריותך, עד שתחזירהו לי ביישוב, כדרך שהפקדתי אצלך ביישוב.</P>
<A NAME="12"> </A>
<P><B>יב</B>  המפקיד אצל חברו, והלך בעל הפיקדון למדינת הים, והרי השומר רוצה לפרש, או לצאת בשיירה--יש מי שהורה שאם בא השומר והביא הפיקדון לבית דין, נפטר מאחריות שמירתו.  ודברים של טעם הם, שאין אוסרין זה במדינה זו, מפני פיקדון של זה שברח; ואי אפשר לו להוליכו עימו, שמא יארע לו אונס, ויהיה חייב באחריותו.  ובית דין מפקידין אותו ביד נאמן אצלם, משום השב אבידה לבעלים.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="d.htm">ספר משפטים</A> -
<A HREF="d200.htm">הלכות שאלה ופיקדון</A> - <A HREF="d2.htm">הכול</A><BR>פרק
<A HREF="d201.htm">א</A>
<A HREF="d202.htm">ב</A>
<A HREF="d203.htm">ג</A>
<A HREF="d204.htm">ד</A>
<A HREF="d205.htm">ה</A>
<A HREF="d206.htm">ו</A>
ז
<A HREF="d208.htm">ח</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('d207')</SCRIPT></P>
</DIV></BODY></HTML>
