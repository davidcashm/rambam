<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר משפטים - הלכות שכירות פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="d.htm">ספר משפטים</A> -
<A HREF="d100.htm">הלכות שכירות</A> - <A HREF="d1.htm">הכול</A><BR>פרק
<A HREF="d101.htm">א</A>
<A HREF="d102.htm">ב</A>
<A HREF="d103.htm">ג</A>
<A HREF="d104.htm">ד</A>
<A HREF="d105.htm">ה</A>
<A HREF="d106.htm">ו</A>
<A HREF="d107.htm">ז</A>
<A HREF="d108.htm">ח</A>
<A HREF="d109.htm">ט</A>
<A HREF="d110.htm">י</A>
יא
<A HREF="d112.htm">יב</A>
<A HREF="d113.htm">יג</A>
</P>
<HR>
<H2>הלכות שכירות פרק יא</H2>
<A NAME="1"> </A>
<P><B>א</B>  מצות עשה ליתן שכר השכיר בזמנו, שנאמר "ביומו תיתן שכרו" (<A HREF="t/t0524.htm#15">דברים כד,טו</A>).  ואם איחרו לאחר זמנו--עובר בלא תעשה, שנאמר "ולא תבוא עליו השמש" (שם).  ואין לוקין על לאו זה, שהרי הוא חייב לשלם.</P>
<A NAME="2"> </A>
<P><B>ב</B>  אחד שכר האדם, ואחד שכר הבהמה, ואחד שכר הכלים--חייב ליתן בזמנו; ואם איחר לאחר זמנו, עובר בלא תעשה.  וגר תושב, יש בו משום "ביומו תיתן שכרו" (<A HREF="t/t0524.htm#15">דברים כד,טו</A>); ואם איחר, אינו עובר בלא תעשה.</P>
<A NAME="3"> </A>
<P><B>ג</B>  [ב] כל הכובש שכר שכיר--כאילו נטל את נפשו ממנו, שנאמר "ואליו, הוא נושא את נפשו" (<A HREF="t/t0524.htm#15">דברים כד,טו</A>).  ועובר בארבע אזהרות, ועשה:  משום בל תעשוק, ומשום בל תגזול, ומשום "לא תלין פעולת שכיר" (<A HREF="t/t0319.htm#13">ויקרא יט,יג</A>), ומשום "לא תבוא עליו השמש" (<A HREF="t/t0524.htm#15">דברים כד,טו</A>), ומשום "ביומו תיתן שכרו" (שם).</P>
<A NAME="4"> </A>
<P><B>ד</B>  איזה הוא זמנו:  שכיר יום גובה כל הלילה, ועליו נאמר "לא תלין פעולת שכיר, איתך--עד בוקר" (<A HREF="t/t0319.htm#13">ויקרא יט,יג</A>).  ושכיר לילה גובה כל היום, ועליו נאמר "ביומו תיתן שכרו ולא תבוא עליו השמש" (<A HREF="t/t0524.htm#15">דברים כד,טו</A>).  שכיר שעות של יום גובה כל היום, ושכיר שעות של לילה גובה כל הלילה.  שכיר שבת, שכיר חודש, שכיר שנה, שכיר שבוע--יצא ביום, גובה כל היום; יצא בלילה, גובה כל אותו הלילה.</P>
<A NAME="5"> </A>
<P><B>ה</B>  [ג] נתן טליתו לאומן, גמרה והודיעו--אפילו איחרו עשרה ימים--כל זמן שהכלי ביד האומן, אינו עובר.  נתנה לו בחצי היום--כיון ששקעה עליו חמה, עובר משום בל תלין:  שהקבלנות כשכירות היא, וחייב ליתן בזמנו.</P>
<A NAME="6"> </A>
<P><B>ו</B>  [ד] האומר לשלוחו, צא ושכור לי פועלים--אם אמר להם שכרכם על בעל הבית, שניהם אינן עוברין משום בל תלין:  זה לפי שלא שכרן, וזה לפי שאין פעולתן אצלו.  ואם לא אמר להם שכרכם על בעל הבית, השליח עובר.</P>
<A NAME="7"> </A>
<P><B>ז</B>  אין השוכר עובר אלא בזמן שתבעו השכיר, ולא נתן לו; אבל אם לא תבעו, או שתבעו ולא היה לו מה ייתן לו, או שהמחהו אצל אחר וקיבל--הרי זה פטור.</P>
<A NAME="8"> </A>
<P><B>ח</B>  [ה] המשהה שכר שכיר עד אחר זמנו--אף על פי שכבר עבר בעשה ולא תעשה, הרי זה חייב ליתן מיד.  וכל עת שישהה--עובר על לאו של דבריהם, שנאמר "אל תאמר לריעך, לך ושוב" (<A HREF="t/t2803.htm#28">משלי ג,כח</A>).</P>
<A NAME="9"> </A>
<P><B>ט</B>  [ו] כל שכיר ששכרו בעדים, ותבעו בזמנו, ואמר בעל הבית נתתי לך שכרך, והשכיר אומר לא נטלתי כלום--תיקנו חכמים שיישבע השכיר בנקיטת חפץ, וייטול כדין כל נשבע ונוטל, מפני שבעל הבית טרוד בפועלין, וזה השכיר נושא נפשו לזה.  אפילו היה השוכר קטן, הרי השכיר נשבע ונוטל.</P>
<A NAME="10"> </A>
<P><B>י</B>  שכרו שלא בעדים--מתוך שיכול לומר לא היו דברים מעולם ולא שכרתיך, נאמן לומר שכרתיך ונתתי לך שכרך; ויישבע בעל הבית היסת שנתן, או שבועת התורה אם הודה במקצת כשאר הטענות.  היה לו עד אחד ששכרו, אינו מועיל כלום.</P>
<A NAME="11"> </A>
<P><B>יא</B>  וכן אם תבעו אחר זמנו--אף על פי ששכרו בעדים--המוציא מחברו, עליו הראיה; ואם לא הביא ראיה, יישבע בעל הבית היסת.  הביא ראיה שתבעו כל זמנו--הרי זה נשבע, ונוטל כל אותו היום של תביעה.</P>
<A NAME="12"> </A>
<P><B>יב</B>  כיצד:  היה עושה עימו ביום שני עד הערב--זמנו כל ליל שלישי, וביום שלישי אינו נשבע ונוטל.  ואם הביא עדים שהיה תובע כל ליל שלישי--הרי זה נשבע ונוטל, כל יום שלישי; אבל מליל רביעי והלאה, המוציא מחברו עליו הראיה.  וכן אם הביא עדים שהיה תובע והולך עד יום חמישי--הרי זה נשבע ונוטל, כל יום חמישי.</P>
<A NAME="13"> </A>
<P><B>יג</B>  [ז] בעל הבית אומר שתיים קצצתי לך, והשכיר אומר לא קצצת לי אלא שלוש--לא תיקנו חכמים שיישבע השכיר כאן, אלא המוציא מחברו עליו הראיה.  ואם לא הביא ראיה--אף על פי שכבר נתן לו השתיים, או שאמר לו הילך--הרי בעל הבית נשבע בנקיטת חפץ; ודבר זה תקנת חכמים הוא, כדי שלא ילך השכיר בפחי נפש.</P>
<A NAME="14"> </A>
<P><B>יד</B>  במה דברים אמורים, בששכרו בעדים, ולא ידעו כמה פסק לו, ותבעו בזמנו.  אבל אם שכרו שלא בעדים, או שתבעו אחר זמנו--יישבע בעל הבית היסת שלא קצץ לו אלא מה שכבר נתן לו, או שלא נשאר לו אצלו אלא זה שאמר לו הילך, כדין כל הטענות.</P>
<A NAME="15"> </A>
<P><B>טו</B>  [ח] הנותן טליתו לאומן, אומן אומר שתיים קצצת לי, והוא אומר אחת--כל זמן שהטלית ביד האומן--אם יכול לטעון שהיא לקוחה בידו, הרי האומן נשבע בנקיטת חפץ ונוטל; ויכול לטעון בשכרו, עד כדי דמיה.  ואם יצאת טלית מתחת ידו, או שאין לו בה חזקה ואינו יכול לטעון שהיא לקוחה בידו--המוציא מחברו, עליו הראיה; ואם לא הביא ראיה--יישבע בעל הטלית היסת, או שבועת התורה אם הודה במקצת כדין כל הטענות, שאין זה כדין השכיר.</P>
<A NAME="16"> </A>
<P><B>טז</B>  [ט] שכיר שבא להישבע--אין מחמירין עליו, ואין מגלגלין עליו כלל; אלא נשבע שלא נטל, וייטול.  ולכל הנשבעין אין מקילין, חוץ מן השכיר שמקילין עליו; ופותחין לו תחילה, ואומרים לו, אל תצער עצמך, הישבע וטול.</P>
<A NAME="17"> </A>
<P><B>יז</B>  אפילו היה שכרו פרוטה אחת, ובעל הבית אומר נתתיה--לא ייטול אלא בשבועה.  וכן כל הנשבע ונוטל, אפילו לא יטעון אלא פרוטה אחת--לא ייטול אותה אלא בשבועה, כעין של תורה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="d.htm">ספר משפטים</A> -
<A HREF="d100.htm">הלכות שכירות</A> - <A HREF="d1.htm">הכול</A><BR>פרק
<A HREF="d101.htm">א</A>
<A HREF="d102.htm">ב</A>
<A HREF="d103.htm">ג</A>
<A HREF="d104.htm">ד</A>
<A HREF="d105.htm">ה</A>
<A HREF="d106.htm">ו</A>
<A HREF="d107.htm">ז</A>
<A HREF="d108.htm">ח</A>
<A HREF="d109.htm">ט</A>
<A HREF="d110.htm">י</A>
יא
<A HREF="d112.htm">יב</A>
<A HREF="d113.htm">יג</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('d111')</SCRIPT></P>
</DIV></BODY></HTML>
