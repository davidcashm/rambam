<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זרעים - הלכות מתנות עניים פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7200.htm">הלכות מתנות עניים</A> - <A HREF="72.htm">הכול</A><BR>פרק
<A HREF="7201.htm">א</A>
<A HREF="7202.htm">ב</A>
<A HREF="7203.htm">ג</A>
<A HREF="7204.htm">ד</A>
ה
<A HREF="7206.htm">ו</A>
<A HREF="7207.htm">ז</A>
<A HREF="7208.htm">ח</A>
<A HREF="7209.htm">ט</A>
<A HREF="7210.htm">י</A>
</P>
<HR>
<H2>הלכות מתנות עניים פרק ה</H2>
<A NAME="1"> </A>
<P><B>א</B>  העומר ששכחוהו פועלים ולא שכחו בעל השדה, שכחו בעל השדה ולא שכחוהו פועלים, שכחוהו אלו ואלו והיו שם אחרים עוברין וראו אותו בשעה ששכחוהו--אינו שכחה:  עד שישכחוהו כל אדם.  ואפילו עומר הטמון--אם נשכח, הרי זה שכחה.</P>
<A NAME="2"> </A>
<P><B>ב</B>  היה בעל השדה בעיר ואמר, יודע אני שהפועלים שכחין עומר בשדה שבמקום פלוני--שכחוהו, הרי זה שכחה; ואם היה בשדה ואמר כן, ושכחוהו--אינו שכחה:  שהשכוח מעיקרו בשדה, הוא השכחה, אבל בעיר אפילו זכור ולבסוף שכוח, הרי זה שכחה--שנאמר "ושכחת עומר בשדה" (<A HREF="t/t0524.htm#19">דברים כד,יט</A>), לא בעיר.</P>
<A NAME="3"> </A>
<P><B>ג</B>  עמדו העניים בפניו או חיפוהו בקש והוא זוכר את הקש, או שהחזיק בו להוליכו לעיר והניחו בשדה ושכחו--אינו שכחה; אבל אם נטלו ממקום למקום, אף על פי שהניחו סמוך לגפה או לגדיש או לבקר או לכלים, ושכחו--הרי זה שכחה.</P>
<A NAME="4"> </A>
<P><B>ד</B>  נטל עומר להוליכו לעיר, והניחו על גבי חברו, ושכח את שניהן--אם זכר העליון קודם שיפגע בו, אין התחתון שכחה; ואם לאו, התחתון שכחה.</P>
<A NAME="5"> </A>
<P><B>ה</B>  עפו עומריו ברוח חזקה לתוך שדה חברו, ושכח שם עומר--אינו שכחה, שנאמר "קצירך בשדך" (<A HREF="t/t0524.htm#19">דברים כד,יט</A>); אבל פיזרה עומרין בתוך שדהו, ושכח--הרי זה שכחה.</P>
<A NAME="6"> </A>
<P><B>ו</B>  הנוטל עומר ראשון ושני ושלישי, ושכח את הרביעי--אם היה שם שישי, אין הרביעי שכחה עד שייטול החמישי; ואם היו חמישה בלבד--משישהה כדי ליטול את החמישי, הרי הרביעי שכחה.  [ז] שדה שעומריה מעורבבין, ושכח את אחד מהן--אינו שכחה, עד שייטול את כל סביבותיו.</P>
<A NAME="7"> </A>
<P><B>ז</B>  [ח] הלוף והשום והבצלים וכיוצא בהן--אף על פי שהן טמונין בארץ, יש להן שכחה.  הקוצר בלילה ושכח קמה, או שעימר בלילה ושכח עומר, וכן הסומה ששכח--יש להן שכחה; ואם היה הסומה או הקוצר בלילה מתכוון ליטול את הגס הגס, אין לו שכחה.  וכל האומר הריני קוצר על מנת מה שאני שוכח, אני נוטל--יש לו שכחה:  שכל המתנה על מה שכתוב בתורה, תנאו בטיל.</P>
<A NAME="8"> </A>
<P><B>ח</B>  [ט] תבואה שקצרה עד שלא נגמרה להאכילה לבהמה, וכן אם קצרה אגודות אגודות קטנות ולא עשיה עומרים, וכן השום והבצלים שתלשן אגודות קטנות להימכר לשוק ולא עשין עומרים להעמיד מהן גורן--אין להם שכחה.</P>
<A NAME="9"> </A>
<P><B>ט</B>  [י] הקוצר שהתחיל לקצור, ושכח לפניו ולאחריו--שלאחריו שכחה, ושלפניו אינו שכחה:  שנאמר "לא תשוב לקחתו" (<A HREF="t/t0524.htm#19">דברים כד,יט</A>)--אינו שכחה עד שיעבור ממנו, ויניחו לאחריו.</P>
<A NAME="10"> </A>
<P><B>י</B>  [יא] שניים שהתחילו לקצור מאמצע השדה, זה פניו לצפון וזה פניו לדרום, ושכחו לפניהם ולאחריהן--שלפניהם שכחה:  מפני שכל אחד מהן זה שלפניו הוא לאחריו של חברו.  והעומר ששכחוהו לאחריהן במקום שהתחילו ממנו, אינו שכחה:  מפני שהוא מעורב עם השורות שמן המזרח למערב, והן מוכיחין עליו שאינו שכוח.</P>
<A NAME="11"> </A>
<P><B>יא</B>  וכן השורות של עומרים שפינו אותן לגורן, והתחילו שניים מאמצע שורה, ושכחו עומר באמצע בין אחוריהן--אינו שכחה:  מפני שהוא באמצע השורה שמן המערב למזרח שעדיין לא התחילו בה, והיא מוכחת עליו שאינו שכוח.</P>
<A NAME="12"> </A>
<P><B>יב</B>  הקוצר ואילם אלומות אלומות, וחזר ופינה האלומות, והן הנקראין עומרים, ממקום זה למקום אחר, וממקום השני למקום שלישי, וממקום שלישי לגורן, ושכח העומר בשעה שפינה ממקום למקום--אם פינה העומרים למקום שהוא גמר מלאכה ושכח, יש לו שכחה; וכשפינה ממקום שהוא גמר מלאכה לגורן, אין לו שכחה.  ואם פינה העומרים למקום שאינו גמר מלאכה ושכח, אין לו שכחה; וכשפינה ממקום שאינו גמר מלאכה, יש לו שכחה.</P>
<A NAME="13"> </A>
<P><B>יג</B>  איזה הוא מקום שהוא גמר מלאכה--זה מקום שדעתו לקבץ כל העומרין שם ולדוש אותן שם, או להוליכן משם למקום גדיש שהוא הגורן; ומקום שאינו גמר מלאכה, הוא המקום שמקבץ בו העומרים כדי לעשות מהן אלומות גדולות כדי להוליכן למקום אחר.</P>
<A NAME="14"> </A>
<P><B>יד</B>  שתי כריכות המובדלות זו מזו שכחה, ושלוש אינן שכחה; שני עומרים המובדלין זה מזה שכחה, ושלושה אינן שכחה; [טו] שני ציבורי זיתים והחרובין המובדלין זה מזה שכחה, ושלושה אינם שכחה; שני חוצני פשתן שכחה, ושלושה אינם שכחה; [טז] שתי גפנות, וכן בשאר האילנות--שניים המובדלין זה מזה שכחה, ושלושה אינן שכחה:  שנאמר "לעני ולגר תעזוב אותם" (<A HREF="t/t0319.htm#10">ויקרא יט,י</A>; <A HREF="t/t0323.htm#22">ויקרא כג,כב</A>)--אפילו היו שניים, אחד לעני ואחד לגר.</P>
<A NAME="15"> </A>
<P><B>טו</B>  [יז] היו כל העומרים של קב קב, ואחד של ארבעת קבין ושכחו--הרי זה שכחה; יתר על הארבעה, אינו שכחה.  וכן אם היו של שני שני קבין, ואחד יתר על שמונת קבין--אינו שכחה.</P>
<A NAME="16"> </A>
<P><B>טז</B>  [יח] העומר שיש בו סאתיים, ושכחו--אינו שכחה:  שנאמר "ושכחת עומר בשדה" (<A HREF="t/t0524.htm#19">דברים כד,יט</A>), עומר ולא גדיש--אף על פי שכל העומרים סאתיים סאתיים.  שכח שני עומרים--אף על פי שיש בשניהן סאתיים--הואיל ואין בכל אחד מהן סאתיים, הרי אלו שכחה; וכן ייראה לי שהן שכחה, אפילו היה בשניהן יתר מסאתיים.</P>
<A NAME="17"> </A>
<P><B>יז</B>  [יט] קמה שיש בה סאתיים, ושכחה--אינה שכחה; אין בה סאתיים--רואין את השיבולים הדקות כאילו הן בריאות וארוכות, ואת השדופות כאילו הן מלאות, ואם הייתה ראויה אחר אומדן זה לעשות סאתיים ושכחה, אינה שכחה.</P>
<A NAME="18"> </A>
<P><B>יח</B>  [כ] שכח סאה תבואה עקורה, וסאה שאינה עקורה--אינן מצטרפין, אלא שניהם שכחה; וכן בשום ובבצלים ובפירות האילן--אם שכח מקצתן בקרקע ומקצתן תלוש, ובשניהם סאתיים--אינן מצטרפין, אלא שניהם שכחה.</P>
<A NAME="19"> </A>
<P><B>יט</B>  [כא] השוכח עומר בצד הקמה שאינה שכוחה, אינה שכחה:  שנאמר "כי תקצור . . . ושכחת עומר" (<A HREF="t/t0524.htm#19">דברים כד,יט</A>)--שסביבותיו קציר שכחה, אבל עומר שסביבותיו קמה אינה שכחה.  וכן אם שכח קמה בצד קמה שאינה שכוחה--אפילו הייתה זו שאינה שכוחה קלח אחד--הרי זו מצלת את השכוחה, ויהיה מותר לקחתה.</P>
<A NAME="20"> </A>
<P><B>כ</B>  אבל אם שכח עומר או קמה בצד עומר שאינו שכוח--אפילו היה בו סאתיים--אינו מציל אותן, והרי השכוח לעניים.</P>
<A NAME="21"> </A>
<P><B>כא</B>  אין קמת חברו מצלת על עומר שלו; ואין קמת שעורים מצלת על עומר חיטים, עד שתהיה הקמה ממין העומר.</P>
<A NAME="22"> </A>
<P><B>כב</B>  השוכח אילן בין האילנות, אפילו היו בו כמה סאין פירות, או ששכח שני אילנות--הרי הן שכחה; שלושה, אינן שכחה.  [כג] במה דברים אמורים, באילן שאינו ידוע ומפורסם במקומו, כגון שהיה עומד בצד הגת או בצד הפרצה; או במעשיו, כגון שהיה עושה זיתים הרבה; או בשמו, כגון שהיה לו שם ידוע כגון זית הנטופה בין הזיתים שהוא נוטף שמן הרבה, או השפכני או הבישני.  אבל אם היה בו אחד משלושה דברים אלו--אינו שכחה, שנאמר "ושכחת עומר בשדה" (<A HREF="t/t0524.htm#19">דברים כד,יט</A>):  עומר שאתה שוכחו לעולם, ואין אתה יודע בו אלא אם תשוב ותראהו--יצא זה שאתה זוכרו לאחר זמן ואף על פי שלא תפגע בו, מפני שהוא ידוע ומפורסם.</P>
<A NAME="23"> </A>
<P><B>כג</B>  [כד] היה מסויים בדעתו, הרי זה כמפורסם וידוע.  היה עומד בצד הדקל, הדקל מסיימו; היו שניהן זית נטופה, זה מסיים את זה.  הייתה כל שדהו זית נטופה וכיוצא בו, ושכח אחת מהן או שתיים--יש לו שכחה.</P>
<A NAME="24"> </A>
<P><B>כד</B>  במה דברים אמורים, שלא התחיל באילן זה המפורסם.  אבל אם התחיל בו ושכח מקצתו--הרי זה שכחה, ואף על פי שהוא מפורסם:  והוא, שיהיה הנשאר בו פחות מסאתיים; אבל סאתיים אינו שכחה, אלא אם כן שכח כל האילן כמו שביארנו.</P>
<A NAME="25"> </A>
<P><B>כה</B>  זית העומד באמצע השורות לבדו, ושלוש שורות של זיתים מקיפין אותו משלוש רוחותיו--אף על פי שאין בכל שורה מהן אלא שני זיתים, ושכח את האמצעי--אינו שכחה:  שהרי השורות הסתירוהו.  ולמה אמרו זית בלבד, מפני שהיה חשוב שם בארץ ישראל באותו הזמן.</P>
<A NAME="26"> </A>
<P><B>כו</B>  איזה הוא שכחה בעריס, כל שאינו יכול לפשוט את ידו וליטלה; ובכרם, משיעבור מן גפן מן הגפנים וישכח אותה; בדלית ובדקל, משיירד הימנו.  ושאר כל האילן, משיפנה וילך לו.  במה דברים אמורים, שלא התחיל בו; אבל אם התחיל בו ושכחו, אינו שכחה עד שיבצור את כל סביביו.</P>
<A NAME="27"> </A>
<P><B>כז</B>  המפקיר את כרמו, והשכים בבוקר וזכה בו לעצמו, ובצרו--חייב בפרט ובעוללות ובשכחה ובפיאה:  שהרי "שדך" (<A HREF="t/t0319.htm#9">ויקרא יט,ט</A>; <A HREF="t/t0323.htm#22">ויקרא כג,כב</A>) ו"כרמך" (<A HREF="t/t0319.htm#10">ויקרא יט,י</A>; <A HREF="t/t0524.htm#21">דברים כד,כא</A>) אני קורא בו--מפני שהיה לו, והרי הוא שלו.  אבל אם זכה מן ההפקר בשדה של אחרים, הרי זה פטור מן הכול.  ובין כך ובין כך, פטור מן המעשרות כמו שיתבאר.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7200.htm">הלכות מתנות עניים</A> - <A HREF="72.htm">הכול</A><BR>פרק
<A HREF="7201.htm">א</A>
<A HREF="7202.htm">ב</A>
<A HREF="7203.htm">ג</A>
<A HREF="7204.htm">ד</A>
ה
<A HREF="7206.htm">ו</A>
<A HREF="7207.htm">ז</A>
<A HREF="7208.htm">ח</A>
<A HREF="7209.htm">ט</A>
<A HREF="7210.htm">י</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('7205')</SCRIPT></P>
</DIV></BODY></HTML>
