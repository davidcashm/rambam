<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות מטמאי משכב ומושב פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a400.htm">הלכות מטמאי משכב ומושב</A> - <A HREF="a4.htm">הכול</A><BR>פרק
א
<A HREF="a402.htm">ב</A>
<A HREF="a403.htm">ג</A>
<A HREF="a404.htm">ד</A>
<A HREF="a405.htm">ה</A>
<A HREF="a406.htm">ו</A>
<A HREF="a407.htm">ז</A>
<A HREF="a408.htm">ח</A>
<A HREF="a409.htm">ט</A>
<A HREF="a410.htm">י</A>
<A HREF="a411.htm">יא</A>
<A HREF="a412.htm">יב</A>
<A HREF="a413.htm">יג</A>
</P>
<HR>
<H2>הלכות מטמאי משכב ומושב פרק א</H2>
<A NAME="1"> </A>
<P><B>א</B>  הזב והזבה והנידה והיולדת--כל אחד מארבעתן אב מאבות הטומאות, מטמא כלים במגע, ומטמא אדם במגע ובמשא; ומטמא משכב ומושב ומרכב מתחתיו, ועושה אותן אב טומאה, ומטמא מדף על גביו.</P>
<A NAME="2"> </A>
<P><B>ב</B>  אחד זבה קטנה ואחד זבה גדולה, ואחד זבה מחמת עצמה או מחמת אונס; ואחד זב בעל שתי ראייות או בעל שלוש:  טומאת כולן, שווה לטמא אחרים.</P>
<A NAME="3"> </A>
<P><B>ג</B>  קטנה בת יום אחד, מיטמאה בנידה; בת עשרה ימים, בזיבה; בת שלוש שנים ויום אחד, מטמאה את בועלה כמו שיתבאר.  [ד] קטן בן יום אחד, מיטמא בזיבה.  ואחד גרים ועבדים, ואחד ישראל--מיטמאין בנידה ובזיבה.  [ה] סריס אדם וסריס חמה, מיטמאין בזיבה כשאר הבריאין.</P>
<A NAME="4"> </A>
<P><B>ד</B>  [ו] אין האישה מיטמאה בלובן, ולא האיש באודם; אלא האישה בדם, והאיש בלובן.  [ז] טומטום ואנדרוגינוס, נותנין עליהן חומרי האיש וחומרי האישה:  מיטמאין בלובן כאיש, ובדם כאישה.  וטומאתן בספק; לפיכך אין שורפין עליהן תרומה וקדשים, ואין חייבין עליהן על טומאת מקדש וקדשיו.</P>
<A NAME="5"> </A>
<P><B>ה</B>  ראה אודם ולובן כאחד, שורפין עליהן את התרומה ואת הקודשים; אבל אין חייבין עליהן על ביאת מקדש--שנאמר "מזכר עד נקבה תשלחו" (<A HREF="t/t0405.htm#3">במדבר ה,ג</A>), עד שתהיה הטומאה טומאת זכר ודאי או טומאת נקבה ודאית.  וכן הנוגע באודם ולובן שלו כאחד, אינו חייב על טומאת מקדש וקדשיו; נגע הוא עצמו בלובן ואודם שראה, הרי זה חייב על ביאת המקדש.</P>
<A NAME="6"> </A>
<P><B>ו</B>  [ח] דם הנידה, או דם הזבה, או דם היולדת--מטמא בכל שהוא, במגע ובמשא:  שנאמר "והדווה, בנידתה" (<A HREF="t/t0315.htm#33">ויקרא טו,לג</A>), מפי השמועה למדו שמדווה כמוה.  וכבר ביארנו בעניין איסור נידה, שחמישה דמים טמאים באישה; אבל אם ראתה דם ירוק--הרי הוא טהור, ואינו כמו רוקה ושאר משקין היוצאין ממנה, שהרוק מתעגל ויוצא, וזה שותת ויורד.</P>
<A NAME="7"> </A>
<P><B>ז</B>  [ט] אישה שיצא הוולד מדופנה, ויצא עימו דם מן הדופן--הרי אותו הדם אב מאבות הטומאות, כדם הנידה והלידה והזיבה:  שהמקור, מקומו טמא.  והאישה טהורה, עד שייצא ממנה דם דרך הרחם.</P>
<A NAME="8"> </A>
<P><B>ח</B>  [י] מקור האישה שנעקר ונפל לארץ, האישה טמאה טומאת ערב; וכן מקור שהזיע כשתי טיפי מרגלייות, האישה טמאה טומאת ערב.  אבל אינה נידה, עד שתראה אחד מחמישה דמים המטמאין באישה.  [יא] הזיעה טיפה אחת--הרי האישה טהורה, שאינה אלא מחוץ למקור.</P>
<A NAME="9"> </A>
<P><B>ט</B>  [יב] זובו של זב--אב מאבות הטומאות כזב, שנאמר "זובו, טמא הוא" (<A HREF="t/t0315.htm#2">ויקרא טו,ב</A>); ומטמא במגע ובמשא, בכל שהוא.  וראייה ראשונה של זב--אינה מטמאה במשא, והרי היא כשכבת זרע:  בין מאיש גדול, בין מקטן--הרי הראייה הראשונה כשכבת זרע.</P>
<A NAME="10"> </A>
<P><B>י</B>  וכן המשכבות והמושבות שישב עליהן, משראה ראייה ראשונה עד שראה השנייה--טהורין:  שאינו קרוי זב אלא אחר ראייה שנייה, כמו שביארנו בהלכות מחוסרי כפרה.  ראה אחת מרובה כשתיים, אין טמא אלא המסיט טיפה אחרונה.</P>
<A NAME="11"> </A>
<P><B>יא</B>  [יג] ראייה ראשונה של מצורע, מטמאה במשא--שנאמר "כל צרוע וכל זב" (<A HREF="t/t0405.htm#2">במדבר ה,ב</A>), הרי הצרוע כזב גמור:  מה זב גמור, זובו מטמא במשא--אף מצורע, ראייתו הראשונה מטמאה במשא.</P>
<A NAME="12"> </A>
<P><B>יב</B>  [יד] רוקו של זב, ושכבת זרעו, ומימי רגליו--כל אחד משלושתן אב טומאה, דין תורה; ומטמא בכל שהוא, במגע ובמשא:  הרי הוא אומר ברוק "וכי ירוק הזב, בטהור" (<A HREF="t/t0315.htm#8">ויקרא טו,ח</A>); ומימי רגליו ושכבת זרעו, אי אפשר שלא יהיה בהם ציחצוחי זיבה כל שהוא.  [טו] ואחד זב, ואחד נידה ויולדת וזבה--כל אחד מהן, רוקו ומימי רגליו אב טומאה כזב; וכן כל מקום שנאמר בהלכות אלו הזב--אחד הזב, ואחד שאר הארבעה.</P>
<A NAME="13"> </A>
<P><B>יג</B>  [טז] תשעה משקין בזב:  שלושה מהן, אב טומאה; והן--רוקו, ומימי רגליו, ושכבת זרעו.  כל אחד מאלו מטמא אדם וכלים בכל שהוא, כמו שביארנו.</P>
<A NAME="14"> </A>
<P><B>יד</B>  ושלושה מהן, כוולד הטומאה; ואלו הן--דמעת עינו, ודם מגפתו, וחלב האישה.  כל אחד מאלו כמשקין טמאין שאין מטמאין אדם, אבל מטמאין כלים מדברי סופרים כמו שיתבאר.</P>
<A NAME="15"> </A>
<P><B>טו</B>  ושלושה מהן, טהורין; ואלו הן--זיעתו, וליחה סרוחה היוצאת ממנו, והראי.  הרי אלו השלושה מן הזב וחבריו, כמותן משאר האדם.</P>
<A NAME="16"> </A>
<P><B>טז</B>  כוחו ונועו ורירו ומי האף שלו--הרי הן כרוקו לכל דבר, ובכלל הרוק הן חשובין.  דם היוצא מפי אמה, ודם השותת מפיו--הרי הן בכלל דם מגפתו; היה מוצץ ורוקק דם--הרי זה מטמא כרוק, שהדם שמוצץ אי אפשר לו בלא ציחצוחי רוק.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a400.htm">הלכות מטמאי משכב ומושב</A> - <A HREF="a4.htm">הכול</A><BR>פרק
א
<A HREF="a402.htm">ב</A>
<A HREF="a403.htm">ג</A>
<A HREF="a404.htm">ד</A>
<A HREF="a405.htm">ה</A>
<A HREF="a406.htm">ו</A>
<A HREF="a407.htm">ז</A>
<A HREF="a408.htm">ח</A>
<A HREF="a409.htm">ט</A>
<A HREF="a410.htm">י</A>
<A HREF="a411.htm">יא</A>
<A HREF="a412.htm">יב</A>
<A HREF="a413.htm">יג</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a401')</SCRIPT></P>
</DIV></BODY></HTML>
