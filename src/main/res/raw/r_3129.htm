<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זמנים - הלכות שבת פרק כט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="3.htm">ספר זמנים</A> -
<A HREF="3100.htm">הלכות שבת</A> - <A HREF="31.htm">הכול</A><BR>פרק
<A HREF="3101.htm">א</A>
<A HREF="3102.htm">ב</A>
<A HREF="3103.htm">ג</A>
<A HREF="3104.htm">ד</A>
<A HREF="3105.htm">ה</A>
<A HREF="3106.htm">ו</A>
<A HREF="3107.htm">ז</A>
<A HREF="3108.htm">ח</A>
<A HREF="3109.htm">ט</A>
<A HREF="3110.htm">י</A>
<A HREF="3111.htm">יא</A>
<A HREF="3112.htm">יב</A>
<A HREF="3113.htm">יג</A>
<A HREF="3114.htm">יד</A>
<A HREF="3115.htm">טו</A>
<A HREF="3116.htm">טז</A>
<A HREF="3117.htm">יז</A>
<A HREF="3118.htm">יח</A>
<A HREF="3119.htm">יט</A>
<A HREF="3120.htm">כ</A>
<A HREF="3121.htm">כא</A>
<A HREF="3122.htm">כב</A>
<A HREF="3123.htm">כג</A>
<A HREF="3124.htm">כד</A>
<A HREF="3125.htm">כה</A>
<A HREF="3126.htm">כו</A>
<A HREF="3127.htm">כז</A>
<A HREF="3128.htm">כח</A>
כט
<A HREF="3130.htm">ל</A>
</P>
<HR>
<H2>הלכות שבת פרק כט</H2>
<A NAME="1"> </A>
<P><B>א</B>  מצות עשה מן התורה, לקדש יום השבת בדברים--שנאמר "זכור את יום השבת, לקדשו" (<A HREF="t/t0220.htm#7">שמות כ,ז</A>), כלומר זוכרהו זכירת שבח וקידוש; וצריך לזוכרהו בכניסתו, וביציאתו--בכניסתו בקידוש היום, וביציאתו בהבדלה.</P>
<A NAME="2"> </A>
<P><B>ב</B>  וזה הוא נוסח קידוש היום:  ברוך אתה ה' אלוהינו מלך העולם, אשר קידשנו במצוותיו ורצה בנו; ושבת קודשו באהבה וברצון הנחילנו--זיכרון למעשה בראשית, תחילה למקראי קודש, זכר ליציאת מצריים:  כי בנו בחרת ואותנו קידשת מכל העמים, ושבת קודשך באהבה וברצון הנחלתנו.  ברוך אתה ה', מקדש השבת.</P>
<A NAME="3"> </A>
<P><B>ג</B>  וזה הוא נוסח ההבדלה:  ברוך אתה ה' אלוהינו מלך העולם, המבדיל בין קודש לחול, ובין אור לחושך, ובין ישראל לגויים, ובין יום השביעי לששת ימי המעשה.  ברוך אתה ה', המבדיל בין קודש לחול.</P>
<A NAME="4"> </A>
<P><B>ד</B>  עיקר הקידוש, בלילה; אם לא קידש בלילה, בין בשוגג בין במזיד--מקדש והולך, כל היום כולו.  ואם לא הבדיל בלילה--מבדיל למחר, ומבדיל והולך עד סוף יום רביעי; אבל אינו מברך על האור, אלא בלילי מוצאי שבת בלבד.</P>
<A NAME="5"> </A>
<P><B>ה</B>  אסור לאדם לאכול או לשתות יין, משיקדש היום--עד שיקדש.  וכן משייצא היום, אסור לו להתחיל לאכול ולשתות, ולעשות מלאכה, או לטעום כלום--עד שיבדיל; ולשתות המים, מותר.  שכח או עבר, ואכל ושתה קודם שיקדש או קודם שיבדיל--הרי זה מקדש ומבדיל, אחר שאכל.</P>
<A NAME="6"> </A>
<P><B>ו</B>  מדברי סופרים לקדש על היין, ולהבדיל על היין.  ואף על פי שהבדיל בתפילה, צריך להבדיל על הכוס; ומאחר שיבדיל ויאמר בין קודש לחול, מותר לו לעשות מלאכה, אף על פי שלא הבדיל על הכוס.  ומברך על היין תחילה, ואחר כך מקדש; ואינו נוטל את ידיו, עד שיקדש.</P>
<A NAME="7"> </A>
<P><B>ז</B>  כיצד הוא עושה:  לוקח כוס שהוא מחזיק רביעית או יתר, ומדיחו מבפנים ושוטפו מבחוץ, וממלאהו יין, ואוחזו בימינו, ומגביהו מן הקרקע טפח או יתר, ולא יסייע בשמאל.  ומברך על הגפן, ואחר כך מקדש; ומנהג פשוט בכל ישראל, לקרות בתחילה פרשת "ויכולו" (<A HREF="t/t0102.htm#1">בראשית ב,א</A>), ואחר כך מברך על היין, ואחר כך מקדש.  ושותה מלוא לוגמיו, ומשקה כל בני חבורה; ואחר כך נוטל ידיו, ומברך המוציא ואוכל.</P>
<A NAME="8"> </A>
<P><B>ח</B>  אין קידוש, אלא במקום סעודה.  כיצד:  לא יקדש בבית זה, ויאכל בבית אחר; אבל אם קידש בזווית זו, אוכל בזווית שנייה.  ולמה מקדשין בבית הכנסת, מפני האורחין שאוכלין ושותין שם.</P>
<A NAME="9"> </A>
<P><B>ט</B>  היה מתאווה לפת יותר מן היין, או שלא היה לו יין--הרי זה נוטל ידיו תחילה, ומברך המוציא, ומקדש, ואחר כך בוצע ואוכל.  ואין מבדילין על הפת, אלא על הכוס.</P>
<A NAME="10"> </A>
<P><B>י</B>  מי שנתכוון לקדש על היין בלילי שבת, ושכח ונטל ידיו קודם שיקדש--הרי זה מקדש על הפת, ואינו מקדש על היין אחר שנטל ידיו לסעודה.  ומצוה לברך על היין ביום השבת, קודם שיסעוד סעודה שנייה; וזה הוא הנקרא קידושא רבא.  מברך בורא פרי הגפן בלבד, ושותה, ואחר כך ייטול ידיו, ויסעוד; ואסור לו לאדם שיטעום כלום, קודם שיקדש.  וגם קידוש זה, לא יהיה אלא במקום סעודה.</P>
<A NAME="11"> </A>
<P><B>יא</B>  יש לו לאדם לקדש על הכוס ערב שבת מבעוד יום, אף על פי שלא נכנסה השבת; וכן מבדיל על הכוס מבעוד יום, אף על פי שעדיין היא שבת:  שמצות זכירה לאומרה בין בשעת כניסתו ויציאתו, בין קודם לשעה זו במעט.</P>
<A NAME="12"> </A>
<P><B>יב</B>  מי שהיה אוכל בערב שבת, וקדש עליו היום והוא בתוך הסעודה--פורס מפה על השולחן, ומקדש; וגומר סעודתו, ואחר כך מברך ברכת המזון.  היה אוכל בשבת, ויצא השבת והוא בתוך סעודתו--גומר סעודתו, ונוטל ידיו, ומברך ברכת המזון על הכוס, ואחר כך מבדיל עליו; ואם היה בתוך השתייה--פוסק ומבדיל, ואחר כך חוזר לשתייתו.</P>
<A NAME="13"> </A>
<P><B>יג</B>  היה אוכל וגמר אכילתו עם הכנסת שבת, מברך ברכת המזון תחילה; ואחר כך מקדש על כוס שני, ולא יברך ויקדש על כוס אחד--שאין עושין שתי מצוות בכוס אחד:  שמצות קידוש היום ומצות ברכת המזון, שתי מצוות של תורה הן.</P>
<A NAME="14"> </A>
<P><B>יד</B>  אין מקדשין אלא על היין הראוי לנסך על גבי המזבח; לפיכך אם נתערב בו דבש או שאור, אפילו כטיפת חרדל בחבית גדולה--אין מקדשין עליו:  כך אנו מורין, בכל המערב; ויש מי שמתיר לקדש עליו, ואומר לא נאמר היין הראוי לנסך על גבי המזבח אלא להוציא יין שריחו רע, או מגולה, או מבושל--שאין מקדשין על אחד מהן.</P>
<A NAME="15"> </A>
<P><B>טו</B>  יין שטעמו טעם חומץ--אף על פי שריחו ריח יין, אין מקדשין עליו.  וכן שמרים שנתן עליהן מים--אף על פי שיש בהן טעם יין, אין מקדשין עליהן:  במה דברים אמורים, בשנתן על השמרים שלושה מים, והוציא פחות מארבעה; אבל אם הוציא ארבעה--הרי זה יין מזוג, ומקדשין עליו.</P>
<A NAME="16"> </A>
<P><B>טז</B>  כלי שהיה מלא יין, אפילו מחזיק כמה רביעייות--אם שתה ממנו מעט, הרי זה פגמו, ונפסל, ואין מקדשין על השאר:  מפני שהוא כשיירי כוסות.</P>
<A NAME="17"> </A>
<P><B>יז</B>  יין שריחו ריח חומץ, וטעמו טעם יין--מקדשין עליו; וכן יין מזוג.  ויין צימוקים, מקדשין עליו--והוא שיהיו צימוקים שיש בהן לחלוחית, שאם ידרוך אותן ייצא מהן דבש.  וכן יין חדש מגיתו, מקדשין עליו; וסוחט אדם אשכול של ענבים, ומקדש עליו בשעתו.  מדינה שרוב יינה שיכר--אף על פי שהוא פסול לקידוש--מותר להבדיל עליו, הואיל והוא חמר המדינה.</P>
<A NAME="18"> </A>
<P><B>יח</B>  כשם שמקדשין בלילי שבת, ומבדילין במוצאי שבת; כך מקדשין בלילי ימים טובים, ומבדילין במוצאיהן ובמוצאי יום הכיפורים--שכולם שבתות ה' הן.  ומבדילין במוצאי ימים טובים לחולו של מועד, ובמוצאי שבת ליום טוב; אבל אין מבדילים במוצאי יום טוב, לשבת.</P>
<A NAME="19"> </A>
<P><B>יט</B>  נוסח קידוש יום טוב:  ברוך אתה ה' אלוהינו מלך העולם, אשר קידשנו מכל עם, ורוממנו מכל לשון, בחר בנו ויגדלנו, רצה בנו ויפארנו; ותיתן לנו ה' אלוהינו באהבה, מועדים לשמחה חגים וזמנים לששון, את יום טוב מקרא קודש הזה, את יום חג המצות הזה--או חג השבועות, או חג הסוכות--, זמן חירותנו--או זמן מתן תורתנו, או זמן שמחתנו--, באהבה, זכר ליציאת מצריים:  כי בנו בחרת ואותנו קידשת מכל העמים, ומועדי קודשך בשמחה ובששון הנחלתנו.  ברוך אתה ה', מקדש ישראל והזמנים.  ואם חל להיות בשבת--מזכיר השבת וחותם כדרך שחותם בתפילה, מקדש השבת וישראל והזמנים.</P>
<A NAME="20"> </A>
<P><B>כ</B>  בראש השנה אומר:  ותיתן לנו ה' אלוהינו באהבה, את יום טוב מקרא קודש הזה, את יום הזיכרון הזה, זכרון תרועה באהבה, זכר ליציאת מצריים:  כי בנו בחרת ואותנו קידשת מכל העמים, ודברך אמת וקיים לעד.  ברוך אתה ה', מלך על כל הארץ, מקדש ישראל ויום הזיכרון.  ואם חל להיות בשבת--חותם מקדש השבת וישראל ויום הזיכרון, כדרך שחותם בתפילה.</P>
<A NAME="21"> </A>
<P><B>כא</B>  בלילי יום טוב, מקדש על היין כשבת; ואם אין לו יין, או שהיה מתאווה לפת--מקדש על הפת.  וכן ביום טוב מקדש קידושא רבא, כדרך שמקדש בשבת.</P>
<A NAME="22"> </A>
<P><B>כב</B>  כיצד מברכין בלילי יום טוב שחל להיות באחד בשבת:  בתחילה מברך על הגפן, ואחר כך מקדש קידוש יום טוב, ואחר כך מברך על הנר, ואחר כך מבדיל--וחותם בהבדלה, המבדיל בין קודש לקודש; ואחר כך מברך שהחיינו.</P>
<A NAME="23"> </A>
<P><B>כג</B>  כל לילי יום טוב, ובליל יום הכיפורים--אומרים שהחיינו; ובשביעי של פסח, אין מברכין שהחיינו, מפני שאינו רגל בפני עצמו, וכבר בירך על הזמן בתחילת הפסח.</P>
<A NAME="24"> </A>
<P><B>כד</B>  סדר הבדלה במוצאי שבת--שיברך על היין, ואחר כך על הבשמים, ואחר כך על הנר.  וכיצד מברך על הנר, בורא מאורי האש.  ואחר כך מבדיל.</P>
<A NAME="25"> </A>
<P><B>כה</B>  אין מברכין על הנר, עד שייאותו לאורו, כדי שיכיר בין מטבע מדינה זו, למטבע מדינה אחרת; ואין מברכין על הנר של גויים, שסתם מסיבתן לעבודה זרה, ואין מברכין לא על הנר של עבודה זרה, ולא על הנר של מתים.</P>
<A NAME="26"> </A>
<P><B>כו</B>  ישראל שהדליק מגוי, או גוי מישראל--מברכין עליו; גוי מגוי, אין מברכין עליו.  היה מהלך חוץ לכרך, וראה אור--אם רוב אנשי הכרך גויים, אינו מברך; ואם רוב ישראל, מברך.  אור של כבשן, ושל תנור, ושל כיריים--לכתחילה לא יברך עליו; הגחלים--אם כשיכניס קיסם ביניהן דולק מאליו, מברכין עליהן.  אור של בית המדרש--אם יש שם אדם חשוב שמדליקים בשבילו, מברך עליו; של בית הכנסת--אם יש שם חזן שהוא דר שם, מברכין עליו.  ואבוקה להבדלה, מצוה מן המובחר.  ואין מחזרין על האור, כדרך שמחזרין על כל המצוות; אלא אם בא לו, מברכין עליו.</P>
<A NAME="27"> </A>
<P><B>כז</B>  אור שהודלק בשבת לחולה ולחיה, מברכין עליו במוצאי שבת.  אור שהוקדח מן העצים ומן האבנים, מברכין עליו במוצאי שבת--שהיא הייתה תחילת ברייתו בידי אדם.  אבל אין מברכין עליו במוצאי יום הכיפורים, שאין מברכין במוצאי יום הכיפורים אלא על אור ששבת; אף על פי שהודלק לחולה או לחיה ביום הכיפורים, מברכין עליו--שהרי שבת מעבודה.</P>
<A NAME="28"> </A>
<P><B>כח</B>  יום טוב שחל להיות באמצע שבת, אומר בהבדלה, המבדיל בין קודש לחול ובין אור לחושך ובין ישראל לגויים ובין יום השביעי לששת ימי המעשה, כדרך שאומר במוצאי שבת--שסדר הבדלות הוא מונה.  ואינו צריך לברך לא על הבשמים, ולא על הנר; וכן אינו צריך לברך על הבשמים, במוצאי יום הכיפורים.</P>
<A NAME="29"> </A>
<P><B>כט</B>  ולמה מברכים על הבשמים במוצאי שבת, מפני שהנפש דואבת ליציאת השבת, משמחין אותה ומיישבין אותה, בריח טוב.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="3.htm">ספר זמנים</A> -
<A HREF="3100.htm">הלכות שבת</A> - <A HREF="31.htm">הכול</A><BR>פרק
<A HREF="3101.htm">א</A>
<A HREF="3102.htm">ב</A>
<A HREF="3103.htm">ג</A>
<A HREF="3104.htm">ד</A>
<A HREF="3105.htm">ה</A>
<A HREF="3106.htm">ו</A>
<A HREF="3107.htm">ז</A>
<A HREF="3108.htm">ח</A>
<A HREF="3109.htm">ט</A>
<A HREF="3110.htm">י</A>
<A HREF="3111.htm">יא</A>
<A HREF="3112.htm">יב</A>
<A HREF="3113.htm">יג</A>
<A HREF="3114.htm">יד</A>
<A HREF="3115.htm">טו</A>
<A HREF="3116.htm">טז</A>
<A HREF="3117.htm">יז</A>
<A HREF="3118.htm">יח</A>
<A HREF="3119.htm">יט</A>
<A HREF="3120.htm">כ</A>
<A HREF="3121.htm">כא</A>
<A HREF="3122.htm">כב</A>
<A HREF="3123.htm">כג</A>
<A HREF="3124.htm">כד</A>
<A HREF="3125.htm">כה</A>
<A HREF="3126.htm">כו</A>
<A HREF="3127.htm">כז</A>
<A HREF="3128.htm">כח</A>
כט
<A HREF="3130.htm">ל</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('3129')</SCRIPT></P>
</DIV></BODY></HTML>
