<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות טומאת צרעת פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a300.htm">הלכות טומאת צרעת</A> - <A HREF="a3.htm">הכול</A><BR>פרק
<A HREF="a301.htm">א</A>
<A HREF="a302.htm">ב</A>
<A HREF="a303.htm">ג</A>
<A HREF="a304.htm">ד</A>
<A HREF="a305.htm">ה</A>
<A HREF="a306.htm">ו</A>
<A HREF="a307.htm">ז</A>
<A HREF="a308.htm">ח</A>
<A HREF="a309.htm">ט</A>
י
<A HREF="a311.htm">יא</A>
<A HREF="a312.htm">יב</A>
<A HREF="a313.htm">יג</A>
<A HREF="a314.htm">יד</A>
<A HREF="a315.htm">טו</A>
<A HREF="a316.htm">טז</A>
</P>
<HR>
<H2>הלכות טומאת צרעת פרק י</H2>
<A NAME="1"> </A>
<P><B>א</B>  התולש סימני טומאה בין כולן בין מקצתן, או הכווה את המחיה כולה או מקצתה, או הקוצץ את הנגע כולו מבשרו או מן הבגד או מן הבית--בין קודם שיבוא לכוהן, בין בתוך הסגר בין בתוך החלט או אחר הפטר--הרי זה עובר בלא תעשה:  שנאמר "הישמר בנגע הצרעת לשמור מאוד, ולעשות:  ככול אשר יורו אתכם הכוהנים הלויים, כאשר ציוויתים--תשמרו" (<A HREF="t/t0524.htm#8">דברים כד,ח</A>), לא שיתלוש או יקוץ.</P>
<A NAME="2"> </A>
<P><B>ב</B>  אבל אינו לוקה, עד שיועילו מעשיו; ואם לא הועילו, אינו לוקה.  כיצד:  הייתה בו בהרת ובה שלוש שערות לבנות, ותלש אחת, כווה מקצת המחיה, ונשאר ממנה כעדשה--אינו לוקה, שהרי הוא טמא כשהיה.  וכן כל כיוצא בזה.  ומכין אותו, מכת מרדות.</P>
<A NAME="3"> </A>
<P><B>ג</B>  וכן המגלח את הנתק לוקה, שנאמר "ואת הנתק, לא יגלח" (<A HREF="t/t0313.htm#33">ויקרא יג,לג</A>); ואינו חייב עד שיגלח כל הנתק, בתער.  ומותר למצורע לישא במוט על כתפו שיש בה הצרעת, ולקשור הסיב על רגלו; ואם הלכו סימני טומאה, ילכו:  והוא, שלא יתכוון לכך.</P>
<A NAME="4"> </A>
<P><B>ד</B>  [ב] התולש סימני טומאה, או שכווה את המחיה, עד שלא בא אצל כוהן--הרי זה טהור; וכן אם עשה כן בימי הסגר, הרי זה טהור לאחר ימי הסגר.  ואם תלשן אחר שהוחלט בהן, הרי זה מוחלט כשהיה; ואין לו טהרה עד שתפרח הצרעת בכולו, או עד שתתמעט בהרתו מכגריס.</P>
<A NAME="5"> </A>
<P><B>ה</B>  [ג] מי שנקצצה בהרתו כולה שלא בכוונה, טהור; קצצה בכוונה--אם קצץ כל הבשר החי המקיף אותה, אפילו כחוט השערה--אין לו טהרה עולמית; קצצה בצמצום--אין לו טהרה, עד שתפרח בכולו.</P>
<A NAME="6"> </A>
<P><B>ו</B>  [ד] התולש שערה לבנה אחת, ונשרה השנייה--הרי זה טהור; היו שלוש, תלש שתיים ונשרה אחת--הרי זה בטומאתו.  הייתה בו מחיה כעדשה--כווה חצייה והלך חצייה, הרי זה טהור.  הייתה יתרה מכעדשה--כווה המותר והלך כעדשה, הרי זה טהור; כווה כעדשה והלך המותר, הרי זה טמא.</P>
<A NAME="7"> </A>
<P><B>ז</B>  [ה] מי שהייתה בהרת בעורלתו--יימול, ואף על פי שהיא מילה שלא בזמנה:  שמצות עשה דוחה את לא תעשה, בכל מקום.  ואם מל, והלך בעור העורלה סימן שהיה מוחלט בו--הרי זה חייב בקרבן מצורע.</P>
<A NAME="8"> </A>
<P><B>ח</B>  [ו] מצות עשה שיהיה המצורע המוחלט מכוסה ראש כל ימי חלוטו, ועוטה על שפם כאביל, ופורם בגדיו, ומודיע העוברים עליו שהוא טמא--שנאמר "והצרוע אשר בו הנגע . . ." (<A HREF="t/t0313.htm#45">ויקרא יג,מה</A>):  אפילו כוהן גדול שנצטרע פורע ופורם, שעשה דוחה את לא תעשה.</P>
<A NAME="9"> </A>
<P><B>ט</B>  ואסור בשאילת שלום כל ימי חלוטו כאביל--שנאמר "ועל שפם, יעטה" (<A HREF="t/t0313.htm#45">ויקרא יג,מה</A>), שיהיו שפתיו דבוקות; אבל קורא ושונה ודורש.  ואסור לספר ולכבס, כל ימי חלוטו.  ונוהג בכל הדברים האלו, אפילו בשבתות וימים טובים.</P>
<A NAME="10"> </A>
<P><B>י</B>  והרי הוא מותר ברחיצה, ובסיכה, ובנעילת הסנדל, ובתשמיש המיטה; וזוקף את מיטתו, כשאר העם.</P>
<A NAME="11"> </A>
<P><B>יא</B>  [ז] דין המצורע שיהיה לו מושב לבדו, חוץ לעיר--שנאמר "מחוץ למחנה מושבו" (<A HREF="t/t0313.htm#46">ויקרא יג,מו</A>):  ודבר זה בעיירות המוקפות חומה, בארץ ישראל בלבד.</P>
<A NAME="12"> </A>
<P><B>יב</B>  [ח] המצורעת אינה פורעת, ואינה פורמת, ולא עוטה על שפם; אבל יושבת היא חוץ לעיר, ומודיעה לאחרים שהיא טמאה.  ולא המצורעים בלבד, אלא כל המטמאים את האדם חייבין להודיע לכול, שהן טמאים, כדי שיפרשו מהן--שנאמר "וטמא טמא, יקרא" (<A HREF="t/t0313.htm#45">ויקרא יג,מה</A>), הטמא מודיע שהוא טמא.  [ט] וטומטום ואנדרוגינוס פורע ופורם ועוטה על שפם, מפני שהוא ספק.</P>
<A NAME="13"> </A>
<P><B>יג</B>  [י] אחד מצורע מוסגר, ואחד מצורע מוחלט; ואין בין מצורע מוסגר למצורע מוחלט, אלא פריעה ופרימה ותגלחת וציפורים--שהטהור מתוך הסגר, פטור מן התגלחת ומן הציפורים; והטהור מתוך החלט, חייב בתגלחת וציפורים.  אבל טומאת שניהן, שווה לכל דבר.</P>
<A NAME="14"> </A>
<P><B>יד</B>  [יא] המצורע--אב מאבות הטומאות, מטמא אדם וכלים במגע וכלי חרס באוויר, ומטמא אדם במשא.  ומטמא משכב ומושב, אפילו תחת האבן, כזב וכזבה--שנאמר "וכיבס בגדיו וטהר" (<A HREF="t/t0313.htm#6">ויקרא יג,ו</A>; <A HREF="t/t0313.htm#34">ויקרא יג,לד</A>), מפי השמועה למדו שטהר מלטמא משכב ומושב.  ואחד המוחלט ואחד המוסגר, בכל אלו.</P>
<A NAME="15"> </A>
<P><B>טו</B>  [יב] חומרה יתרה יש במצורע--שהוא מטמא בביאתו לבית, בין בימי החלט בין בימי הסגר.  כיצד:  נכנס לבית, נטמא כל אשר בבית, בין אדם בין כלים, אף על פי שלא נגע בהן; ונעשו ראשון לטומאה:  שנאמר "מחוץ למחנה מושבו" (<A HREF="t/t0313.htm#46">ויקרא יג,מו</A>)--מה הוא טמא, אף מושבו טמא.</P>
<A NAME="16"> </A>
<P><B>טז</B>  היה עומד תחת האילן, ועבר אדם טהור תחת האילן--נטמא.  היה הטהור עומד תחת האילן, ועבר המצורע תחתיו--לא טימאהו; ואם עמד, נטמא--שהרי נעשה לו מושב; ספק עמד, ספק לא עמד--טהור.  הכניס המצורע ראשו ורובו לבית, נטמא כל שיש בתוכו.</P>
<A NAME="17"> </A>
<P><B>יז</B>  נכנס לבית הכנסת--עושין לו מחיצה גבוהה עשרה טפחים, ורחבה ארבע אמות על ארבע אמות; ונכנס ראשון, ויוצא אחרון:  כדי שיהיה מושבו לבדו; ולא יעמוד עם העם בערבוב, ויטמא אותם.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a300.htm">הלכות טומאת צרעת</A> - <A HREF="a3.htm">הכול</A><BR>פרק
<A HREF="a301.htm">א</A>
<A HREF="a302.htm">ב</A>
<A HREF="a303.htm">ג</A>
<A HREF="a304.htm">ד</A>
<A HREF="a305.htm">ה</A>
<A HREF="a306.htm">ו</A>
<A HREF="a307.htm">ז</A>
<A HREF="a308.htm">ח</A>
<A HREF="a309.htm">ט</A>
י
<A HREF="a311.htm">יא</A>
<A HREF="a312.htm">יב</A>
<A HREF="a313.htm">יג</A>
<A HREF="a314.htm">יד</A>
<A HREF="a315.htm">טו</A>
<A HREF="a316.htm">טז</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a310')</SCRIPT></P>
</DIV></BODY></HTML>
