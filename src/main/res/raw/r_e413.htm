<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר שופטים - הלכות אבל פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e400.htm">הלכות אבל</A> - <A HREF="e4.htm">הכול</A><BR>פרק
<A HREF="e401.htm">א</A>
<A HREF="e402.htm">ב</A>
<A HREF="e403.htm">ג</A>
<A HREF="e404.htm">ד</A>
<A HREF="e405.htm">ה</A>
<A HREF="e406.htm">ו</A>
<A HREF="e407.htm">ז</A>
<A HREF="e408.htm">ח</A>
<A HREF="e409.htm">ט</A>
<A HREF="e410.htm">י</A>
<A HREF="e411.htm">יא</A>
<A HREF="e412.htm">יב</A>
יג
<A HREF="e414.htm">יד</A>
</P>
<HR>
<H2>הלכות אבל פרק יג</H2>
<A NAME="1"> </A>
<P><B>א</B>  כיצד מנחמין את האבילים:  אחר שקוברין את המת, מתקבצין האבילים ועומדין בצד בית הקברות; וכל המלווין את המת עומדין סביב להם, שורה לפני שורה, ואין שורה פחותה מעשרה, ואין אבילים מן המניין.</P>
<A NAME="2"> </A>
<P><B>ב</B>  האבילים עומדין לשמאל המנחמין, וכל המנחמין באים אצל האבילים אחד אחד, ואומרין להם תנוחמו מן השמיים; ואחר כך הולך האביל לביתו.  ובכל יום ויום משבעת ימי אבילות, באים בני אדם לנחמו, בין שבאו פנים חדשות, בין שלא באו.</P>
<A NAME="3"> </A>
<P><B>ג</B>  האביל מסב בראש; ואין המנחמין רשאין לישב אלא על גבי קרקע, שנאמר "ויישבו איתו לארץ" (<A HREF="t/t2702.htm#13">איוב ב,יג</A>).  ואינן רשאין לומר דבר, עד שיפתח האביל תחילה את פיו--שנאמר "ואין דובר אליו, דבר" (שם), וכתיב "אחרי כן, פתח איוב את פיהו, ויקלל, את יומו" (<A HREF="t/t2703.htm#1">איוב ג,א</A>), "ויען, אליפז" (<A HREF="t/t2704.htm#1">איוב ד,א</A>).  וכיון שניענע האביל בראשו--שוב אין המנחמין רשאין לישב אצלו, שלא יטריחוהו יותר מדיי.</P>
<A NAME="4"> </A>
<P><B>ד</B>  מת שאין לו אבילים להתנחם--באים עשרה בני אדם כשרין, ויושבין במקומו כל שבעת ימי האבילות; ושאר העם מתקבצין עליהן.  ואם לא היו שם עשרה קבועין בכל יום ויום--מתקבצין עשרה משאר העם, ויושבין במקומו.</P>
<A NAME="5"> </A>
<P><B>ה</B>  הכול חייבין לעמוד בפני נשיא, חוץ מאביל וחולה; ולכל העומד מפניו אומר אדם שב, חוץ מאביל וחולה--שמשמע יישב באבלו, יישב בחולייו.</P>
<A NAME="6"> </A>
<P><B>ו</B>  מכבדין ומרבצין בבית האביל, ומדיחין קערות וכוסות וקיתונות וצלוחייות, ומדליקין את הנרות; אבל אין מביאין שם לא את המוגמר, ולא את הבשמים.</P>
<A NAME="7"> </A>
<P><B>ז</B>  אין מוליכין לבית האביל המאכל שמברין בו, לא בכלי כסף ולא בכלי שעם וכיוצא בהן; אלא בכלי נסרים של ערבה קלופה וכיוצא בהן, שלא לבייש את מי שאין לו.  ואין משקין בזכוכית לבנה אלא בצבועה, שלא לבייש את העניים שאין יינותיהן טובות.</P>
<A NAME="8"> </A>
<P><B>ח</B>  אין שותין בבית האביל יתר על עשרה כוסות לכל אחד ואחד--שלושה קודם אכילה, ושלושה בתוך אכילה, וארבעה אחר אכילה; ולא יוסיף, שמא ישתכר.</P>
<A NAME="9"> </A>
<P><B>ט</B>  אין אומרין שמועה והגדה בבית האביל, אלא יושבין דווין.  וכן אין אומרין בפני המת, אלא דברים של מת; אבל לעסוק בדברי תורה בפניו, או בבית הקברות--אסור.</P>
<A NAME="10"> </A>
<P><B>י</B>  אין בוכין על המת יתר משלושה ימים, ואין מספידין יתר על שבעה.  במה דברים אמורים, בשאר העם.  אבל תלמידי חכמים, הכול לפי רוב חכמתן; ואין בוכין עליהם יותר משלושים יום--שאין לנו גדול ממשה רבנו, וכתוב "וייתמו, ימי בכי אבל משה" (<A HREF="t/t0534.htm#8">דברים לד,ח</A>).</P>
<A NAME="11"> </A>
<P><B>יא</B>  וכן אין מספידין יתר על שנים עשר חודש--אין לנו בחכמים גדול מרבנו הקדוש, ושנים עשר חודש בלבד נספד.  וכן חכם שבאה שמועתו לאחר שנים עשר חודש, אין סופדין אותו.</P>
<A NAME="12"> </A>
<P><B>יב</B>  [יא] אל יתקשה אדם על מתו יתר מדיי--שנאמר "אל תבכו למת, ואל תנודו לו" (<A HREF="t/t1122.htm#10">ירמיהו כב,י</A>), כלומר יתר מדיי:  שזה הוא מנהגו של עולם; והמצער עצמו על מנהג העולם, הרי זה טיפש.  אלא כיצד יעשה--שלושה לבכי, שבעה להספד, שלושים יום לתספורת ולשאר החמישה.</P>
<A NAME="13"> </A>
<P><B>יג</B>  [יב] כל מי שלא מתאבל כמו שציוו חכמים, הרי זה אכזרי; אלא יפחד וידאג ויפשפש במעשיו, ויחזור בתשובה.  ואחד מבני חבורה שמת, תדאג כל החבורה כולה.</P>
<A NAME="14"> </A>
<P><B>יד</B>  כל שלושה ימים הראשונים, יראה את עצמו כאילו חרב מונחת לו על כתפו; משלושה ועד שבעה, מונחת בקרן זווית; מכאן ואילך, עוברת כנגדו בשוק.  כל זה כדי להכין עצמו לחזור, וייעור משינתו, והרי הוא אומר "הכית אותם ולא חלו" (<A HREF="t/t1105.htm#3">ירמיהו ה,ג</A>), מכלל שצריך להקיץ ולחול.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e400.htm">הלכות אבל</A> - <A HREF="e4.htm">הכול</A><BR>פרק
<A HREF="e401.htm">א</A>
<A HREF="e402.htm">ב</A>
<A HREF="e403.htm">ג</A>
<A HREF="e404.htm">ד</A>
<A HREF="e405.htm">ה</A>
<A HREF="e406.htm">ו</A>
<A HREF="e407.htm">ז</A>
<A HREF="e408.htm">ח</A>
<A HREF="e409.htm">ט</A>
<A HREF="e410.htm">י</A>
<A HREF="e411.htm">יא</A>
<A HREF="e412.htm">יב</A>
יג
<A HREF="e414.htm">יד</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('e413')</SCRIPT></P>
</DIV></BODY></HTML>
