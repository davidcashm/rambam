<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר נזקים - הלכות נזקי ממון פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b100.htm">הלכות נזקי ממון</A> - <A HREF="b1.htm">הכול</A><BR>פרק
<A HREF="b101.htm">א</A>
<A HREF="b102.htm">ב</A>
<A HREF="b103.htm">ג</A>
<A HREF="b104.htm">ד</A>
<A HREF="b105.htm">ה</A>
<A HREF="b106.htm">ו</A>
<A HREF="b107.htm">ז</A>
<A HREF="b108.htm">ח</A>
ט
<A HREF="b110.htm">י</A>
<A HREF="b111.htm">יא</A>
<A HREF="b112.htm">יב</A>
<A HREF="b113.htm">יג</A>
<A HREF="b114.htm">יד</A>
</P>
<HR>
<H2>הלכות נזקי ממון פרק ט</H2>
<A NAME="1"> </A>
<P><B>א</B>  בהמה מעוברת שהזיקה--גובה חצי נזק ממנה ומוולדה, מפני שהוא מגופה; אבל תרנגולת שהזיקה--אינו גובה מביצתה, מפני שהביצה אינה מגוף העוף אלא מובדלת ומופרשת ממנו.</P>
<A NAME="2"> </A>
<P><B>ב</B>  מעוברת שנגחה, ונמצא ולדה בצידה, ואין ידוע אם עד שלא נגחה ילדה, או אחר שנגחה ילדה--משלם חצי נזק מן הפרה, ואינו גובה מן הוולד כלום:  עד שיביא ראיה שבשעה שנגחה מעוברת הייתה, שהמוציא מחברו עליו הראיה.</P>
<A NAME="3"> </A>
<P><B>ג</B>  שור שנגח פרה מעוברת, ונמצא עוברה נופל בצידה, ואין ידוע אם עד שלא נגחה הפילה, או מחמת הנגיחה הפילה--משלם נזק הפרה, ואינו משלם נזק הוולד:  שהמוציא מחברו עליו הראיה.</P>
<A NAME="4"> </A>
<P><B>ד</B>  נגח פרה מעוברת, והפילה--אין שמין פחת הפרה בפני עצמה, ופחת הוולד בפני עצמו; אלא שמין כמה הייתה הפרה שווה כשהייתה מעוברת ובריאה, וכמה היא שווה עתה היא והנפל שלה, ומשלם הפחת, או חצייו אם היה תם.</P>
<A NAME="5"> </A>
<P><B>ה</B>  הייתה הפרה לאחד, והוולד לאחד--הרי פחת השומן שפחת גוף הפרה, לבעל הפרה; ופחת הנפל, חולקין אותו בעל הפרה עם בעל הוולד; והנפל, של בעל הוולד.</P>
<A NAME="6"> </A>
<P><B>ו</B>  שור שהיה רודף אחר שור אחר, והוזק, הניזק אומר שורך הזיק, וזה אומר איני יודע שמא בסלע לקה--המוציא מחברו עליו הראיה:  ואף על פי שהניזק אומר אני יודע בוודאי, וזה אומר איני יודע.</P>
<A NAME="7"> </A>
<P><B>ז</B>  טען הניזק ואמר ודאי אתה יודע ששורך הזיק--הרי זה נשבע היסת שאינו יודע, אם היה מועד; אבל אם היה תם--פטור אף משבועת היסת, שאפילו הודה מעצמו פטור, שחצי הנזק קנס הוא, ומודה בקנס פטור.</P>
<A NAME="8"> </A>
<P><B>ח</B>  [ז] היו שניים רודפין אחר אחד, והרי עדים שאחד מהן הזיק, ואין העדים יודעים איזה הוא משניהן--זה אומר שורך הזיק, וזה אומר שורך הזיק--שניהן פטורין.  ואם היו שניהן של איש אחד, חייב לשלם מגוף הפחות שבשניהן; ואם היו מועדין, משלם נזק שלם מנכסיו.</P>
<A NAME="9"> </A>
<P><B>ט</B>  [ח] במה דברים אמורים, בששני השוורים עומדין.  אבל אם מת אחד מהן או אבד, והיה אחד מהן תם--אף על פי שהן של איש אחד, פטור:  שהרי אומר לו הבא ראיה שזה העומד הוא שהזיק, ואשלם לך.</P>
<A NAME="10"> </A>
<P><B>י</B>  [ט] היו שני השוורים הרודפין אחד גדול ואחד קטן, הניזק אומר גדול הזיק, והמזיק אומר קטן הזיק, היה אחד תם ואחד מועד, הניזק אומר מועד הזיק, והמזיק אומר תם הזיק--המוציא מחברו עליו הראיה.</P>
<A NAME="11"> </A>
<P><B>יא</B>  [י] לא הייתה שם ראיה ברורה שזה הזיק, אלא עדים מעידים שאחד משני אלו הזיק--משלם המזיק כמו שאמר.  ואם טען הניזק שאתה יודע ודאי, שזה הזיק בפניך--הרי המזיק נשבע שבועת התורה, ומשלם כמו שהודה:  שהרי הודה במקצת.</P>
<A NAME="12"> </A>
<P><B>יב</B>  [יא] היו הניזקין שניים, אחד גדול ואחד קטן, והמזיקין שניים, אחד גדול ואחד קטן--הניזק אומר גדול הזיק את הגדול, וקטן את הקטן, והמזיק אומר לא כי, אלא קטן הזיק את הגדול וגדול הזיק את הקטן; או שהיה אחד תם ואחד מועד--הניזק אומר מועד הזיק את הגדול, ותם הזיק את הקטן, והמזיק אומר תם הזיק את הגדול, ומועד את הקטן:  המוציא מחברו עליו הראיה.</P>
<A NAME="13"> </A>
<P><B>יג</B>  לא הייתה שם ראיה ברורה, המזיק פטור.  למה זה דומה:  לטוען את חברו חיטים, והודה לו בשעורים--שהוא נשבע היסת ונפטר, אף מדמי שעורים כמו שיתבאר בהלכות טוען.  ואם תפס הניזק--הרי זה משתלם לקטן מן הגדול ולגדול מן הקטן, כמו שהודה המזיק; אבל אם לא תפס, אין מוציאין מן המזיק כלום.</P>
<A NAME="14"> </A>
<P><B>יד</B>  [יב] שור שנגח, וחזר ונגח שור אחר--הרי הניזק הראשון והבעלים, כשותפין בו.  כיצד:  שור שווה מאתיים שנגח שור אחר שווה מאתיים, ואין הנבילה יפה כלום--הניזק נוטל מאה, ובעל השור מאה.  חזר ונגח שור אחר שווה מאתיים, ואין הנבילה יפה כלום--האחרון נוטל מאה, והניזק שלפניו עם הבעלים נוטלין חמישים חמישים.</P>
<A NAME="15"> </A>
<P><B>טו</B>  חזר ונגח שור אחר שווה מאתיים, ואין הנבילה יפה כלום--האחרון נוטל מאה, והניזק שלפניו חמישים, והניזק הראשון עם הבעלים נוטלין חמישה ועשרים חמישה ועשרים.  וכן על דרך זו חולקין והולכים.</P>
<A NAME="16"> </A>
<P><B>טז</B>  [יג] ניזק שתפס הבהמה שהזיקה לגבות חצי נזקו מגופה, נעשה עליה שומר שכר לנזקיה; ואם יצאת והזיקה--הניזק הראשון חייב בנזקיה, והבעלים פטורין.  כיצד:  שור שווה מאתיים שנגח והפסיד מאתיים, ותפסו הניזק לגבות ממנו מאה, וחזר ונגח והפסיד במאה וארבעים--הרי זה הניזק האחרון משתלם שבעים, והניזק הראשון שתפסו משתלם מותר נזקו והוא שלושים, והבעלים מאה.  וכן כל כיוצא בזה.</P>
<A NAME="17"> </A>
<P><B>יז</B>  [יד] שני שוורים תמים שחבלו זה בזה, משלמין במותר חצי נזק.  שניהן מועדין, או מועד ואדם שחבלו זה בזה--משלמין במותר נזק שלם.  אחד תם ואחד מועד--מועד בתם, משלם במותר נזק שלם; ותם במועד, משלם במותר חצי נזק.</P>
<A NAME="18"> </A>
<P><B>יח</B>  כיצד:  שור תם שהפסיד בשור תם אחר שווה מאה, וחזר זה האחרון והפסיד בראשון שווה ארבעים--הרי בעל הראשון משלם לבעל האחרון שלושים.  היו שניהן מועדין, בעל הראשון משלם שישים.  הראשון מועד והאחרון תם, בעל הראשון משלם שמונים.  הראשון תם והאחרון מועד, בעל הראשון משלם עשרה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b100.htm">הלכות נזקי ממון</A> - <A HREF="b1.htm">הכול</A><BR>פרק
<A HREF="b101.htm">א</A>
<A HREF="b102.htm">ב</A>
<A HREF="b103.htm">ג</A>
<A HREF="b104.htm">ד</A>
<A HREF="b105.htm">ה</A>
<A HREF="b106.htm">ו</A>
<A HREF="b107.htm">ז</A>
<A HREF="b108.htm">ח</A>
ט
<A HREF="b110.htm">י</A>
<A HREF="b111.htm">יא</A>
<A HREF="b112.htm">יב</A>
<A HREF="b113.htm">יג</A>
<A HREF="b114.htm">יד</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('b109')</SCRIPT></P>
</DIV></BODY></HTML>
