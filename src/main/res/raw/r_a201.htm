<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות פרה אדומה פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a200.htm">הלכות פרה אדומה</A> - <A HREF="a2.htm">הכול</A><BR>פרק
א
<A HREF="a202.htm">ב</A>
<A HREF="a203.htm">ג</A>
<A HREF="a204.htm">ד</A>
<A HREF="a205.htm">ה</A>
<A HREF="a206.htm">ו</A>
<A HREF="a207.htm">ז</A>
<A HREF="a208.htm">ח</A>
<A HREF="a209.htm">ט</A>
<A HREF="a210.htm">י</A>
<A HREF="a211.htm">יא</A>
<A HREF="a212.htm">יב</A>
<A HREF="a213.htm">יג</A>
<A HREF="a214.htm">יד</A>
<A HREF="a215.htm">טו</A>
</P>
<HR>
<H2>הלכות פרה אדומה פרק א</H2>
<A NAME="1"> </A>
<P><B>א</B>  מצות פרה אדומה, שתהיה בת שלוש שנים או בת ארבע; ואם הייתה זקנה, כשרה, אלא שאין ממתינין לה, שמא תשחיר ותיפסל.  ואין לוקחין עגלה, ומגדלין אותה--שנאמר "ויקחו אליך פרה" (<A HREF="t/t0419.htm#2">במדבר יט,ב</A>), לא עגלה.  מצאו עגלה--פוסקין עליה דמים, ותהיה אצל בעליה עד שתגדיל ותיעשה פרה; ולוקחין אותה מתרומת הלשכה.</P>
<A NAME="2"> </A>
<P><B>ב</B>  זה שנאמר בתורה "תמימה" (<A HREF="t/t0419.htm#2">במדבר יט,ב</A>)--תמימת אדמות, לא תמימת קומה; אלא אם הייתה ננסה, כשרה כשאר הקודשים.</P>
<A NAME="3"> </A>
<P><B>ג</B>  היו בה שתי שערות לבנות או שחורות, בתוך גומה אחת, או בתוך שתי כוסות והן מוכיחות זו על זו--פסולה.  [ג] היו בה שתי שערות עיקרן מאדים וראשן משחיר, עיקרן משחיר וראשן מאדים--הכול הולך אחר העיקר; וגוזז במספריים את ראשן המשחיר, ואינו חושש משום גיזה בקודשים--שאין כוונתו לגזוז.</P>
<A NAME="4"> </A>
<P><B>ד</B>  וצריך שיישאר מן המאדים, כדי שתינטל בזוג--שכל שערה שאינה ניטלת בזוג, הרי היא כאילו אינה; לפיכך אם היו בה שתי שערות לבנות או שחורות, שאינן נלקטין בזוג--הרי זו כשרה.</P>
<A NAME="5"> </A>
<P><B>ה</B>  היו קרניה או טלפיה שחורים, יגוד; גלגל העין והשיניים והלשון, אין מראיהן פוסלין בפרה.  [ו] הייתה בה יבולת, וחתכה--אף על פי שצמח במקומה שיער אדום, פסולה.</P>
<A NAME="6"> </A>
<P><B>ו</B>  [ז] כל המומין הפוסלין הקודשים--פוסלין בפרה, שנאמר "אשר אין בה מום" (<A HREF="t/t0419.htm#2">במדבר יט,ב</A>); הייתה יוצא דופן, או מחיר, או אתנן, או טריפה, או שנרבעה--פסולה:  שכל הפוסל את הקודשים למזבח, פוסל את הפרה, אף על פי שהיא כקודשי בדק הבית, הואיל וקראה הכתוב "חטאת" (<A HREF="t/t0419.htm#9">במדבר יט,ט</A>; <A HREF="t/t0419.htm#17">במדבר יט,יז</A>).  ומותר ליקח אותה מן הגוי; ואין חוששין שמא רבעה הגוי, שאינו מפסיד בהמתו.</P>
<A NAME="7"> </A>
<P><B>ז</B>  יתרה פרה על הקודשים, שהעבודה פוסלת בה--שנאמר "אשר לא עלה עליה, עול" (<A HREF="t/t0419.htm#2">במדבר יט,ב</A>), ובעגלה ערופה הוא אומר "אשר לא עובד בה, אשר לא משכה, בעול" (<A HREF="t/t0521.htm#3">דברים כא,ג</A>):  מה עול האמור בעגלה, עשה שאר עבודות כעול--אף עול האמור בפרה, יפסול בה שאר עבודות כעול.  אלא שהעול פוסל, בין בשעת עבודה בין שלא בשעת עבודה; ושאר עבודות, אין פוסלות אלא בשעת עבודה.  כיצד:  קשר עליה העול--אף על פי שלא חרשה בו, פסולה; הכניסה לדוש, אינה נפסלת עד שידוש בה.  וכן כל כיוצא בזה.</P>
<A NAME="8"> </A>
<P><B>ח</B>  רכב עליה, נשען עליה, נתלה בזנבה ועבר בה את הנהר, קיפל עליה את המוסרה, נתן טליתו עליה, נתן עליה כסות של שקים--פסולה.  קשרה במוסרה--אם הייתה מורדת וצריכה שמירה, כשרה; ואם לא הייתה צריכה, פסולה--שכל שמירה שאינה צריכה, משאוי הוא.</P>
<A NAME="9"> </A>
<P><B>ט</B>  עשה לה סנדל שלא תחליק, פרס טליתו עליה מפני הזבובין--כשרה.  זה הכלל--כל שהוא לצורכה, כשרה; לצורך אחר, פסולה.</P>
<A NAME="10"> </A>
<P><B>י</B>  נעשית בה מלאכה מאליה, או שעלה עליה דבר מאליו--אם לרצונו, פסולה:  שנאמר "אשר לא עובד בה" (<A HREF="t/t0521.htm#3">דברים כא,ג</A>)--שאם עובד בה לרצונו, הרי זה כמי שעבד בה.  לפיכך אם שכן עליה עוף, כשרה.  עלה עליה זכר, פסולה; ואין צריך לומר שהמעוברת, פסולה.</P>
<A NAME="11"> </A>
<P><B>יא</B>  הכניסה לרבקה, ודשה מאליה--כשרה; הכניסה כדי שתינק, ותדוש--פסולה, שהרי עשת לרצונו.  וכן כל כיוצא בזה.</P>
<A NAME="12"> </A>
<P><B>יב</B>  [ח] פרה שנולד בה פסול, תיפדה.  וכן אם מתה, תיפדה מפני עורה; אבל לא להאכיל בשרה לכלבים.  [ט] נשחטה לשם חולין--תיפדה, ואינה מכפרת; נשחטה על גב מערכתה, אין לה פדיון עולמית.  [י] לקחו פרה, ומצאו אחרת נאה ממנה--הרי זו תיפדה שלא במום.</P>
<A NAME="13"> </A>
<P><B>יג</B>  אף כוהן הדיוט, כשר לשריפת הפרה--שנאמר "ונתתם אותה, אל אלעזר הכוהן" (<A HREF="t/t0419.htm#3">במדבר יט,ג</A>), ועדיין אהרון היה קיים; ומפי השמועה למדו זו נעשת באלעזר, ושאר כל הפרות בין בכוהן גדול בין בכוהן הדיוט.  [יב] והעושה אותה--לובש ארבעה כלים של כוהן הדיוט, בין שעשה אותה כוהן גדול בין שעשה אותה כוהן הדיוט.</P>
<A NAME="14"> </A>
<P><B>יד</B>  [יג] כל העוסקין בפרה מתחילה ועד סוף, שהיו טבולי יום--כשרים למעשה הפרה ולקדש ולהזות מאפרה, ואף על פי שעדיין לא העריב שמשן:  שזה שנאמר בכל הפרשה "איש טהור" (<A HREF="t/t0419.htm#9">במדבר יט,ט</A>; <A HREF="t/t0419.htm#18">במדבר יט,יח</A>), הוא הטהור למעשר שני; אף על פי שאינו טהור לתרומה, עד שיעריב שמשו--הרי הוא טהור לפרה.</P>
<A NAME="15"> </A>
<P><B>טו</B>  [יד] הצדוקיין היו אומרים שאין מעשה הפרה כשר, אלא במעורבי שמש; לפיכך היו בית דין בבית שני מטמאין את הכוהן השורף את הפרה בשרץ וכיוצא בו, וטובל, ואחר כך עוסק בה--כדי לבטל דברי אלו הזדים שמורים מהעולה על רוחם, לא מן הקבלה.  וכן כל הכלים שמכניסין לתוכן אפר הפרה, כולן טבולי יום היו.</P>
<A NAME="16"> </A>
<P><B>טז</B>  [טו] החותך שפופרת של קנה להניח בה אפר חטאת--יטמא אותה, ויטבילנה; ואחר כך יניח בה.  והחותך את השפופרת והמטבילה--טעון טבילה, מפני שעשיה כטמא מת בשביעי שלו; לפיכך אינה צריכה הזיה שלישי ושביעי, אלא מטמאה--כדי להראות לצדוקיין, ומטבילה ונותן בה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a200.htm">הלכות פרה אדומה</A> - <A HREF="a2.htm">הכול</A><BR>פרק
א
<A HREF="a202.htm">ב</A>
<A HREF="a203.htm">ג</A>
<A HREF="a204.htm">ד</A>
<A HREF="a205.htm">ה</A>
<A HREF="a206.htm">ו</A>
<A HREF="a207.htm">ז</A>
<A HREF="a208.htm">ח</A>
<A HREF="a209.htm">ט</A>
<A HREF="a210.htm">י</A>
<A HREF="a211.htm">יא</A>
<A HREF="a212.htm">יב</A>
<A HREF="a213.htm">יג</A>
<A HREF="a214.htm">יד</A>
<A HREF="a215.htm">טו</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a201')</SCRIPT></P>
</DIV></BODY></HTML>
