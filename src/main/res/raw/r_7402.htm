<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זרעים - הלכות מעשרות פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7400.htm">הלכות מעשר</A> - <A HREF="74.htm">הכול</A><BR>פרק
<A HREF="7401.htm">א</A>
ב
<A HREF="7403.htm">ג</A>
<A HREF="7404.htm">ד</A>
<A HREF="7405.htm">ה</A>
<A HREF="7406.htm">ו</A>
<A HREF="7407.htm">ז</A>
<A HREF="7408.htm">ח</A>
<A HREF="7409.htm">ט</A>
<A HREF="7410.htm">י</A>
<A HREF="7411.htm">יא</A>
<A HREF="7412.htm">יב</A>
<A HREF="7413.htm">יג</A>
<A HREF="7414.htm">יד</A>
</P>
<HR>
<H2>הלכות מעשר פרק ב</H2>
<A NAME="1"> </A>
<P><B>א</B>  אינו חייב להפריש מעשר מן התורה, אלא הגומר פירותיו לאוכלן לעצמו; אבל הגומרן למוכרן--פטור מן התורה, וחייב מדבריהם:  שנאמר "עשר תעשר . . . ואכלת" (<A HREF="t/t0514.htm#22">דברים יד,כב-כג</A>), אינו חייב אלא הגומר תבואתו לאוכלה.  [ב] וכן הלוקח--פטור מן התורה, שנאמר "תבואת זרעך" (<A HREF="t/t0514.htm#22">דברים יד,כב</A>); וחייב מדבריהם.</P>
<A NAME="2"> </A>
<P><B>ב</B>  במה דברים אמורים, בשלקחן אחר שנגמרה מלאכתן ביד מוכר; אבל אם נגמרה ביד הלוקח, חייב לעשר מן התורה.</P>
<A NAME="3"> </A>
<P><B>ג</B>  פירות שאינן ראויות לאכילה בקוטנן, כגון הבוסר וכיוצא בו--אינן חייבין במעשרות, עד שיגדילו וייעשו אוכל:  שנאמר "מזרע הארץ, מפרי העץ" (<A HREF="t/t0327.htm#30">ויקרא כז,ל</A>), עד שיהיה פרי.  וכן התבואה והקטנייות--שנאמר "עשר תעשר, את כל תבואת זרעך" (<A HREF="t/t0514.htm#22">דברים יד,כב</A>), עד שתיעשה תבואה.  וזו היא עונת המעשרות; וקודם שתגיע התבואה והפירות לעונה זו--מותר לאכול מהן כל מה שירצה, ובכל דרך שירצה.</P>
<A NAME="4"> </A>
<P><B>ד</B>  פירות שהן ראויין לאכילה בקוטנן, כגון הקישואים והמלפפונות, שאין מניחין אותן אלא כדי להוסיף בגופן, אבל ראויין הן מתחילה לאכילה--הרי אלו חייבין במעשר בקוטנן:  שמתחילת יציאתן, באו לעונת המעשרות.</P>
<A NAME="5"> </A>
<P><B>ה</B>  איזו היא עונת המעשרות--משיגיעו הפירות להיזרע ולצמוח, הכול לפי מה שהוא הפרי.  כיצד:  התאנים--משייעשו רכים כדי שיהיו ראויים לאכילה, אחר ארבע ועשרים שעות משעת אסיפתן.</P>
<A NAME="6"> </A>
<P><B>ו</B>  הענבים הבאושים, והם הענבים הדקים המדברייות--משייראה החרצן שלהם מבחוץ.  הרימונים--משיימס הפרד שלהן בין האצבעות, וייצא ממנו מים.  התמרים, משיתפחו כשאור.  הפרסקין, משיטילו גידים אדומים.</P>
<A NAME="7"> </A>
<P><B>ז</B>  האגוזים, משיתפרש האוכל מן הקליפה החיצונה.  השקדים המתוקים, עד שתתפרש קליפתן החיצונה; אבל המרים, פטורין לעולם.  ושאר כל בעלי קליפות, כגון האצטרובלין והלוט והבוטנים--משיעשו קליפה התחתונה הסמוכה לאוכל.</P>
<A NAME="8"> </A>
<P><B>ח</B>  הזיתים--משיעשו שמן אחד מתשעה ממה שהן ראויין לעשות כשייגמרו, וזה הוא שליש שלהן; התפוחים והאתרוגים--משיתעגלו, מפני שהן ראויין לאכילה כשהם קטנים.  האוג והתותים, משיאדימו; וכן כל שדרכן להאדים, משיאדימו.  החרובין, משיעשו נקודות נקודות שחורות; וכן כל שדרכן להשחיר, משיינקדו.  האגסים והקרוסטמלין והפרישים והעזרורין, משיעשו קרחות קרחות לבנות; וכן כל שדרכן להלבין, משייקרחו קרחות.</P>
<A NAME="9"> </A>
<P><B>ט</B>  התבואה, משתביא שליש.  התלתן, משיהיה זרעה ראוי לצמיחה אם נזרע.  ובירק--הקישואין והדלועין והאבטיחין והמלפפונות וכל כיוצא בהן, חייבין בקוטנן כמו שביארנו; ושאר הירק שאינו ראוי לאכילה עד שיגדיל, אינו חייב עד שיהיה ראוי לאכילה.</P>
<A NAME="10"> </A>
<P><B>י</B>  אשכול שהגיע בו אפילו יחידי--כולו חיבור למעשרות, וכאילו הגיע כולו; ולא אותו האשכול בלבד, אלא כל הרוח שיש בה אותו הגפן שיש בה האשכול.  וכן רימון שהגיע בה אפילו פרידה אחת, כולה חיבור.</P>
<A NAME="11"> </A>
<P><B>יא</B>  [ו] לא ימכור אדם פירותיו משבאו לעונת המעשרות, למי שאינו נאמן על המעשרות.  ואם ביכרו--נוטל את הבכורות, ומותר למכור את השאר שעדיין לא הגיע לעונת המעשר.</P>
<A NAME="12"> </A>
<P><B>יב</B>  וכן לא ימכור אדם את גפתו ואת זוגיו, למי שאינו נאמן על המעשרות להוציא מהן משקין--שהמשקין היוצאין מהם חייבין במעשר; ולא את תבנו ללקט ממנו תבואה, למי שאינו נאמן--שהתבואה שתילקט מן התבן חייבת במעשר.</P>
<A NAME="13"> </A>
<P><B>יג</B>  [ז] שמרי יין שנתן עליהם מים, וסיננן--אם נתן שלושה ומצא ארבעה, מוציא מעשר על זה היתר ממקום אחר; ואינו מפריש עליו תרומה--שהתורם בתחילה, בליבו על הכול כמו שביארנו בתרומה.  מצא פחות מארבעה--אף על פי שמצא יתר על מידתו, ואף על פי שיש בהן טעם יין--פטור.</P>
<A NAME="14"> </A>
<P><B>יד</B>  [ח] המקדיש פירותיו כשהן מחוברין, עד שלא באו לעונת המעשר, ופדין, ואחר שפדין הגיעו--חייבין במעשר; ואם באו לעונת המעשרות והם ביד הגזבר, ואחר כך פדין--פטורין.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7400.htm">הלכות מעשר</A> - <A HREF="74.htm">הכול</A><BR>פרק
<A HREF="7401.htm">א</A>
ב
<A HREF="7403.htm">ג</A>
<A HREF="7404.htm">ד</A>
<A HREF="7405.htm">ה</A>
<A HREF="7406.htm">ו</A>
<A HREF="7407.htm">ז</A>
<A HREF="7408.htm">ח</A>
<A HREF="7409.htm">ט</A>
<A HREF="7410.htm">י</A>
<A HREF="7411.htm">יא</A>
<A HREF="7412.htm">יב</A>
<A HREF="7413.htm">יג</A>
<A HREF="7414.htm">יד</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('7402')</SCRIPT></P>
</DIV></BODY></HTML>
