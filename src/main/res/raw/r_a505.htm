<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות שאר אבות הטומאות פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a500.htm">הלכות שאר אבות הטומאות</A> - <A HREF="a5.htm">הכול</A><BR>פרק
<A HREF="a501.htm">א</A>
<A HREF="a502.htm">ב</A>
<A HREF="a503.htm">ג</A>
<A HREF="a504.htm">ד</A>
ה
<A HREF="a506.htm">ו</A>
<A HREF="a507.htm">ז</A>
<A HREF="a508.htm">ח</A>
<A HREF="a509.htm">ט</A>
<A HREF="a510.htm">י</A>
<A HREF="a511.htm">יא</A>
<A HREF="a512.htm">יב</A>
<A HREF="a513.htm">יג</A>
<A HREF="a514.htm">יד</A>
<A HREF="a515.htm">טו</A>
<A HREF="a516.htm">טז</A>
<A HREF="a517.htm">יז</A>
<A HREF="a518.htm">יח</A>
<A HREF="a519.htm">יט</A>
<A HREF="a520.htm">כ</A>
</P>
<HR>
<H2>הלכות שאר אבות הטומאות פרק ה</H2>
<A NAME="1"> </A>
<P><B>א</B>  שכבת זרע--אב מאבות הטומאות, מטמאה אדם וכלים במגע, וכלי חרס באוויר, ואינה מטמאה במשא; ואין המיטמא בה, מטמא בגדים בשעת מגעו.  ואחד הנוגע בה, או הרואה אותה מבשרו--שניהן ראשון לטומאה, דין תורה.</P>
<A NAME="2"> </A>
<P><B>ב</B>  וכמה שיעורה--לנוגע, בכעדשה; ולרואה, בכל שהוא.  ואין הרואה טמא, עד שתצא ממנו וייחתם פי אמה--שנאמר "אשר תצא ממנו שכבת זרע" (<A HREF="t/t0315.htm#32">ויקרא טו,לב</A>; <A HREF="t/t0322.htm#4">ויקרא כב,ד</A>), ונאמר "או החתים בשרו" (<A HREF="t/t0315.htm#3">ויקרא טו,ג</A>); לפיכך אפילו ראה בקיסם--הואיל והגיעה לפי אמה, נטמא.  ואחד הרואה מחמת בשרו, או הרואה באונס--הרי זה טמא.</P>
<A NAME="3"> </A>
<P><B>ג</B>  [ב] אין שכבת זרע של קטן מטמאה, עד שיהיה בן תשע שנים ויום אחד.  [ג] שכבת זרע אדומה, טהורה--עד שתהיה לבנה, ונמשכת.  [ד] וכל שכבת זרע שאין כל גופו של אדם מרגיש בה, אינה מטמאה; לפיכך אם ראה בלא קישוי, ולא תאווה--אינה מטמאה משום שכבת זרע.  נעקרה בהרגשה--אף על פי שיצאת שלא בהרגשה, טמאה.</P>
<A NAME="4"> </A>
<P><B>ד</B>  [ה] המהרהר בלילה, וראה ששימש מיטה בחלום, ועמד ונמצא בשרו חם--אף על פי שלא מצא שכבת זרע, הרי זה טמא:  כיון ששימש בחלום, כבר ראה בהרגשה ולפיכך מצא בשרו חם; והייתה מעט ונתקנחה בבשרו או בכליו, ולפיכך לא מצא לחלוחית.  הירהר ולא מצא בשרו חם, או שמצא בשרו חם ולא הירהר--טהור.</P>
<A NAME="5"> </A>
<P><B>ה</B>  [ו] המטיל מים, וראה מים חלוקין או עכורין בתחילה--טהור; ראה אותן באמצע, או בסוף--הרי זה טמא.  היו המים שהטיל כולן מתחילה ועד סוף, חלוקין או עכורין--הרי זה טהור.  היו לבנים ונמשכין, טמא.  והמטיל טיפין עבות מתוך האמה, טהור.</P>
<A NAME="6"> </A>
<P><B>ו</B>  [ז] בעל קרי שטבל, ולא הטיל מים קודם שיטבול--כשיטיל את המים--טמא, מפני שציחצוחי שכבת זרע אינן יוצאין אלא כשיטיל מים.</P>
<A NAME="7"> </A>
<P><B>ז</B>  במה דברים אמורים, בחולה או בזקן; אבל ילד בריא, טהור--מפני שהוא יורה שכבת זרע בחוזקה כחץ, והיא כולה ניתקת מן האמה.</P>
<A NAME="8"> </A>
<P><B>ח</B>  עד כמה הוא ילד:  כל זמן שעומד על רגלו אחת, ונועל או חולץ מנעלו; ואם אינו יכול לעשות כן מפני חולייו, הרי זה חולה לעניין זה.  [ח] וכל אישה ששימשה מיטתה, וירדה וטבלה קודם שתקנח עצמה יפה יפה--הרי היא בטומאתה.</P>
<A NAME="9"> </A>
<P><B>ט</B>  אחד האיש ואחד האישה ששימשו מיטתן, שניהן טמאין; ושניהן ראשון לטומאה, דין תורה.  ואין האישה טמאה משום נוגעת בשכבת זרע, שנגיעת בית הסתרים אינה נגיעה; אלא המשמשת, הרי היא כרואה קרי:  והוא שתהיה בת שלוש שנים ויום אחד, שנאמר "אשר ישכב את אישה" (<A HREF="t/t0320.htm#18">ויקרא כ,יח</A>).</P>
<A NAME="10"> </A>
<P><B>י</B>  הייתה קטנה מבת שלוש שנים, אינה מיטמאה בשכיבה; אבל מיטמאה בנגיעת שכבת זרע, אם נגעה בבשרה מבחוץ.  לפיכך הבועל גדולה שלא כדרכה, טהורה--שלא טימא הכתוב אותה בטומאת בית הסתרים, אלא כדרכה.</P>
<A NAME="11"> </A>
<P><B>יא</B>  [י] הבועל את האישה, ולא הוציא שכבת זרע--טהור, אף על פי שהערה; וכן האישה טהורה, עד שיוציא האיש.</P>
<A NAME="12"> </A>
<P><B>יב</B>  [יא] האישה שפלטה שכבת זרע--אם פלטה אותה בתוך שלוש עונות, הרי היא טמאה כרואה קרי, לפיכך סותרת יום אחד אם הייתה זבה, כאיש שראה קרי; ומטמאה בכל שהוא.  אף על פי שלא יצאת לחוץ, אלא נעקרה והגיעה לבין השיניים--נטמאה, שהרי שכבת זרע כדמה:  מה דמה מטמא בפנים, אף שכבת זרע שתפלוט תטמא אותה בפנים.</P>
<A NAME="13"> </A>
<P><B>יג</B>  [יב] שכבת זרע עצמה שנפלטה בתוך השלוש עונות--מטמאה אחרים שנגעו בה, כדרך שטימאה האישה שפלטה אותה.  ואם פלטה אחר שלוש עונות, הרי האישה טהורה; וכן שכבת זרע שנפלטה, טהורה--שכבר נפסדה צורתה.  [יג] וכמה היא עונה, או יום או לילה.  ואין העונה שנבעלה בה מן המניין.</P>
<A NAME="14"> </A>
<P><B>יד</B>  כיצד:  נבעלה בלילי שבת--שלוש עונות שלה, יום השבת וליל אחד בשבת ואחד בשבת; ואם פלטה בתוך זמן זה, טמאה.  פלטה מליל שני והלאה, טהורה.  והאיש שפירשה ממנו שכבת זרע, אפילו לאחר כמה עונות--הרי זו טמאה כל זמן שהיא לחה; והפורשת ממנו, טמא.</P>
<A NAME="15"> </A>
<P><B>טו</B>  [יד] שכבת זרע, אינה מטמאה אלא כשהיא לחה:  יבשה כחרס, טהורה; ואם יכולה להישרות מעת לעת בפושרין ולחזור לכמות שהייתה, הרי זו טמאה.</P>
<A NAME="16"> </A>
<P><B>טז</B>  [טו] כבר ביארנו בפרק זה שהרואה קרי, והאישה ששכב איש אותה שכבת זרע, והנוגע בשכבת זרע--טמאין מן התורה; וכן האישה שפלטה בתוך שלוש עונות--הרי היא טמאה מן התורה, כרואה קרי.  אבל שאר האמורים בפרק זה שהן טמאין, כגון מהרהר ומטיל מים--אינן טמאין אלא מדבריהם.  ולא גזרו עליהם טומאה, אלא לתרומה; אבל לחולין, טהורין.</P>
<A NAME="17"> </A>
<P><B>יז</B>  [טז] נוכרית שפלטה שכבת זרע של ישראל בתוך השלוש עונות, וכן בהמה שפלטה שכבת זרע של ישראל בתוך זמן זה--הרי אותה הנפלטת טמאה; פלטו לאחר זמן זה--הרי היא ספק נסרחה, או עדיין לא נסרחה.</P>
<A NAME="18"> </A>
<P><B>יח</B>  [יז] כבר ביארנו בהלכות מטמאי משכב ומושב, ששכבת זרעו של נוכרי טהורה מכלום; לפיכך בת ישראל שפלטה שכבת זרע של נוכרי, אפילו בתוך שלוש עונות--הרי היא טהורה.  [יח] גוי שהרגיש, ונתגייר וירד וטבל, ויצאה ממנו שכבת זרע שהרגיש בה, אחר שטבל--הרי זה ספק טמא.</P>
<A NAME="19"> </A>
<P><B>יט</B>  גדולה ששכב אותה קטן פחות מבן תשע שנים, או נוכרי או בהמה--הרי זו טהורה, שנאמר "ואיש אשר ישכב את אישה" (<A HREF="t/t0320.htm#18">ויקרא כ,יח</A>):  עד שיהיה השוכב איש ומישראל, כמו שביארנו.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a500.htm">הלכות שאר אבות הטומאות</A> - <A HREF="a5.htm">הכול</A><BR>פרק
<A HREF="a501.htm">א</A>
<A HREF="a502.htm">ב</A>
<A HREF="a503.htm">ג</A>
<A HREF="a504.htm">ד</A>
ה
<A HREF="a506.htm">ו</A>
<A HREF="a507.htm">ז</A>
<A HREF="a508.htm">ח</A>
<A HREF="a509.htm">ט</A>
<A HREF="a510.htm">י</A>
<A HREF="a511.htm">יא</A>
<A HREF="a512.htm">יב</A>
<A HREF="a513.htm">יג</A>
<A HREF="a514.htm">יד</A>
<A HREF="a515.htm">טו</A>
<A HREF="a516.htm">טז</A>
<A HREF="a517.htm">יז</A>
<A HREF="a518.htm">יח</A>
<A HREF="a519.htm">יט</A>
<A HREF="a520.htm">כ</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a505')</SCRIPT></P>
</DIV></BODY></HTML>
