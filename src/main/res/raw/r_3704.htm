<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זמנים - הלכות שקלים פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="3.htm">ספר זמנים</A> -
<A HREF="3700.htm">הלכות שקלים</A> - <A HREF="37.htm">הכול</A><BR>פרק
<A HREF="3701.htm">א</A>
<A HREF="3702.htm">ב</A>
<A HREF="3703.htm">ג</A>
ד
</P>
<HR>
<H2>הלכות שקלים פרק ד</H2>
<A NAME="1"> </A>
<P><B>א</B>  תרומת הלשכה, מה ייעשה בה--לוקחין ממנה תמידין של כל יום, והמוספין, וכל קרבנות הציבור ונסכיהם, והמלח שמולחין בו כל הקרבנות; וכן העצים, אם לא הביאו עצים ולא מצאו אלא בדמים; והקטורת ושכר עושיה, ולחם הפנים ושכר עושי לחם הפנים, והעומר, ושתי הלחם, ופרה אדומה, ושעיר המשתלח ולשון של זהורית שקושרין בין קרניו:  כל אלו, באין מתרומת הלשכה.</P>
<A NAME="2"> </A>
<P><B>ב</B>  אבל פר העלם דבר של ציבור, ושעירי עבודה זרה--בתחילה גובין להן, ואינן באין מתרומת הלשכה.  פרוכות של היכל תחת בניין עשויות, ואינן באין מתרומת הלשכה אלא מקודשי בדק הבית; אבל פרוכות של שערים, באין מתרומת הלשכה.  המנורה וכלי שרת, מצותן שיבואו ממותר הנסכים, ובהלכות כלי המקדש והעובדים בו, יתבאר מה הוא מותר הנסכים; ואם לא היה להן מותר נסכים, יבואו מתרומת הלשכה.  בגדי כהונה--בין בגדי כוהן גדול, בין שאר בגדי כל הכוהנים שעובדין בהן במקדש--הכול מתרומת הלשכה.</P>
<A NAME="3"> </A>
<P><B>ג</B>  כל הבהמות הנמצאות בירושלים, או חוצה לה בקרוב ממנה, הבאות עולות, כמו שיתבאר בפסולי המוקדשין--נסכיהן באין מתרומת הלשכה; וכן גוי ששלח עולתו ממדינה אחרת, ולא שלח עימה דמי נסכים--יביאו נסכיה מתרומת הלשכה.  [ד] גר שמת והניח זבחים--אם יש לו נסכים, קרבין משלו; ואם לאו, באין מתרומת הלשכה.  כוהן גדול שמת, ולא מינו אחר תחתיו--מקריבין את החביתין מתרומת הלשכה.</P>
<A NAME="4"> </A>
<P><B>ד</B>  מבקרי מומים שבירושלים, ותלמידי חכמים המלמדים הלכות שחיטה לכוהנים, והמלמדים להם הלכות קמיצה, ונשים המגדלות בניהן לפרה אדומה--כולן נוטלין שכרן מתרומת הלשכה; וכמה הוא שכרן, כמו שיפסקו להן בית דין.</P>
<A NAME="5"> </A>
<P><B>ה</B>  בשנת השמיטה שהיא הפקר, שוכרין בית דין שומרין שישמרו מקצת הספיחים שצמחו, כדי שיביאו מהן העומר ושתי הלחם, שאינן באין אלא מן החדש; ואלו השומרין, נוטלין שכרן מתרומת הלשכה.</P>
<A NAME="6"> </A>
<P><B>ו</B>  מי שהתנדב לשמור בחינם, אין שומעין לו--גזירה משום בעלי זרוע, שמא יבואו וייטלום מהן; לפיכך תיקנו להם חכמים שייטלו שכר מן הלשכה, כדי שיפרשו הכול מאותו המקום שאלו שומרים אותו.</P>
<A NAME="7"> </A>
<P><B>ז</B>  מגיהי ספרים שבירושלים, נוטלין שכרן מתרומת הלשכה; דיינין שדנין את הגזלנין בירושלים, נוטלין שכרן מתרומת הלשכה.  וכמה היו נוטלים, תשעים תשעים מנה בכל שנה; ואם לא הספיקו להן--אף על פי שלא רצו--מוסיפין להן כדי צורכן, הם ונשיהם ובניהם ובני ביתן.</P>
<A NAME="8"> </A>
<P><B>ח</B>  כבש היו בונין מהר הבית להר המשחה, שעליו מוציאין פרה אדומה, וכן היו עושין כבש, שמוציאין עליו שעיר המשתלח; ושניהם נעשין משיירי הלשכה.  וכן מזבח העולה, וההיכל, והעזרות--באין משיירי הלשכה.  אמת המים שבירושלים, וחומת ירושלים, וכל מגדלותיה, וכל צורכי העיר--באין משיירי הלשכה.  וגוי שהתנדב מעות לדברים האלו, או שהתנדב לעשות עימהם בחינם--אין מקבלין ממנו, ואפילו גר תושב:  שנאמר "לא לכם ולנו, לבנות בית לאלוהינו" (<A HREF="t/t35a04.htm#3">עזרא ד,ג</A>), ונאמר "ולכם, אין חלק וצדקה וזיכרון--בירושלים" (<A HREF="t/t35b02.htm#20">נחמיה ב,כ</A>).</P>
<A NAME="9"> </A>
<P><B>ט</B>  מותר תרומת הלשכה, וכן מותר שיירי הלשכה--לוקחין בו זכרים, ויקרבו כולן עולות:  שתנאי בית דין הוא על כל המותרות, שיקרבו עולת בהמה; אבל לא עולת העוף, שאין בקרבנות הציבור עוף.  ואלו העולות הבאין ממותר השקלים, הם הנקראים קיץ למזבח.</P>
<A NAME="10"> </A>
<P><B>י</B>  שקלים שלא הספיקו להן לכל קרבנות הציבור, מוציאין את הראוי להם מקודשי בדק הבית; אבל אין בדק הבית מוציא את הראוי לו, מקודשי המזבח.</P>
<A NAME="11"> </A>
<P><B>יא</B>  משיגיע ראש חודש ניסן, אין מקריבין קרבנות הציבור אלא מתרומה חדשה; ואם לא באה החדשה, לוקחין מן הישנה.  לפיכך אם הגיע ראש חודש ניסן, ויש עימהן בהמות לתמידים מתרומה ישנה--פודין אותן ויוצאין לחולין, אף על פי שהן תמימין; וייפלו דמיהן לתרומה ישנה, שמקייצין בה את המזבח:  שתנאי בית דין הוא, על כל הבהמות שלוקחין לתמידין, שאם לא יהיו צריכין להן, ייצאו לחולין.</P>
<A NAME="12"> </A>
<P><B>יב</B>  וכך היו עושין במותר הקטורת, משיגיע ראש חודש ניסן, מחללין אותו על שכר האומנין, וחוזרין מעות השכר לקיץ המזבח; ונוטלין האומנין מותר הקטורת בשכרן, וחוזרין ולוקחין את הקטורת מהן מתרומה חדשה--כדי להקריבה ממעות תרומה חדשה.  ואם אין להן תרומה חדשה, מקטירין אותה מתרומה ישנה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="3.htm">ספר זמנים</A> -
<A HREF="3700.htm">הלכות שקלים</A> - <A HREF="37.htm">הכול</A><BR>פרק
<A HREF="3701.htm">א</A>
<A HREF="3702.htm">ב</A>
<A HREF="3703.htm">ג</A>
ד
</P>
<HR>
<P>יש לך שאלה או הערה?  <SCRIPT TYPE="text/javascript">email('3704')</SCRIPT></P>
</DIV></BODY></HTML>
