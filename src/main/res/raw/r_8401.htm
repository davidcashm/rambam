<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות איסורי מזבח פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8400.htm">הלכות איסורי מזבח</A> - <A HREF="84.htm">הכול</A><BR>פרק
א
<A HREF="8402.htm">ב</A>
<A HREF="8403.htm">ג</A>
<A HREF="8404.htm">ד</A>
<A HREF="8405.htm">ה</A>
<A HREF="8406.htm">ו</A>
<A HREF="8407.htm">ז</A>
</P>
<HR>
<H2>הלכות איסורי מזבח פרק א</H2>
<A NAME="1"> </A>
<P><B>א</B>  מצות עשה להיות כל הקרבנות תמימין ומובחרין--שנאמר "תמים יהיה לרצון" (<A HREF="t/t0322.htm#21">ויקרא כב,כא</A>), זו מצות עשה.  [ב] וכל המקדיש בהמה שיש בה מום לגבי המזבח--עובר בלא תעשה, ולוקה על הקדשו:  שנאמר "כול אשר בו מום, לא תקריבו" (<A HREF="t/t0322.htm#20">ויקרא כב,כ</A>)--מפי השמועה למדו, שזו אזהרה למקדיש בעלי מומין.  אפילו הקדישו לדמי נסכים--לוקה, שבזיון קודשים הוא.</P>
<A NAME="2"> </A>
<P><B>ב</B>  [ג] המתכוון לומר שלמים ואמר עולה, עולה ואמר שלמים--לא אמר כלום:  עד שיהיה פיו וליבו שווים.  לפיכך המתכוון לומר על בעל מום עולה והקדישו שלמים, או שלמים ואמר עולה--אף על פי שנתכוון לאיסור, אינו לוקה.</P>
<A NAME="3"> </A>
<P><B>ג</B>  מי שדימה שמותר להקדיש בעל מום למזבח, והקדיש--הרי זה קדוש, ואינו לוקה.</P>
<A NAME="4"> </A>
<P><B>ד</B>  השוחט בעל מום לשם קרבן--לוקה, שהרי נאמר בבעלי מומין "לא תקריבו אלה, לה'" (<A HREF="t/t0322.htm#22">ויקרא כב,כב</A>); ומפי השמועה למדו, שזו אזהרה לשוחט.  וכן הזורק דם בעלי מומין על המזבח--לוקה, שהרי נאמר בהן "לא תקריבו לה'" (<A HREF="t/t0322.htm#24">ויקרא כב,כד</A>):  מפי השמועה למדו, שזו אזהרה לזורק.</P>
<A NAME="5"> </A>
<P><B>ה</B>  וכן המקטיר אימורי בעלי מומין על המזבח--לוקה, שנאמר "ואישה, לא תיתנו מהם על המזבח" (<A HREF="t/t0322.htm#22">ויקרא כב,כב</A>):  אלו החלבים.  נמצאת למד שאם הקדיש בעל מום, ושחטו, וזרק דמו, והקטיר אימוריו--לוקה ארבע מלקייות.</P>
<A NAME="6"> </A>
<P><B>ו</B>  [ה] אחד בעל מום קבוע, או בעל מום עובר--אם הקריבו, עובר בכל אלו:  שנאמר "לא תזבח לה' אלוהיך שור ושה, אשר יהיה בו מום" (<A HREF="t/t0517.htm#1">דברים יז,א</A>)--מפי השמועה למדו, שזו אזהרה לבעל מום עובר.  כגון שהיה בבהמה גרב לח, או חזזית--אם הקריבה, לוקה.</P>
<A NAME="7"> </A>
<P><B>ז</B>  [ו] ולא קרבנות ישראל בלבד, אלא אף קרבנות הגויים--אם הקריבן והן בעלי מומין, לוקה:  שנאמר "ומיד בן נכר, לא תקריבו את לחם אלוהיכם--מכל אלה" (<A HREF="t/t0322.htm#25">ויקרא כב,כה</A>).</P>
<A NAME="8"> </A>
<P><B>ח</B>  [ז] המטיל מום בקודשים, כגון שסימה עינו או קיטע ידו--לוקה:  שהרי נאמר בקרבן "כל מום לא יהיה בו" (<A HREF="t/t0322.htm#21">ויקרא כב,כא</A>)--מפי השמועה למדו, שזו אזהרה שלא ייתן בו מום.  ואינו לוקה אלא בזמן שבית המקדש קיים--שהרי היה ראוי לקרבן, ופסלו; אבל בזמן הזה--אף על פי שעבר בלא תעשה, אינו לוקה.  [ח] הטיל מום בקודשים, ובא אחר והטיל בה מום אחר--השני אינו לוקה.</P>
<A NAME="9"> </A>
<P><B>ט</B>  אחד המטיל מום בקודשים עצמן, או בתמורתן--חוץ מן הבכור ומן המעשר:  שהמטיל מום בתמורתן אינו לוקה--לפי שאינן ראויין לקרבן, כמו שיתבאר במקומו.  וכן המטיל מום בתשיעי של טעות עשירי, אינו לוקה.</P>
<A NAME="10"> </A>
<P><B>י</B>  המקדיש בעלת מום למזבח--אף על פי שלוקה--הרי זו נתקדשה, ותיפדה בערך הכוהן, ותצא לחולין, ויביא בדמיה קרבן.  וכן הדין, בבהמת קודשים שנפל בה מום.  ומצות עשה היא לפדות קודשים שנולד בהן מום, וייצאו לחולין וייאכלו:  שנאמר "רק בכל אוות נפשך תזבח ואכלת בשר" (<A HREF="t/t0512.htm#15">דברים יב,טו</A>)--מפי השמועה למדו, שהכתוב מדבר בפסולי המוקדשין שייפדו.  וכבר ביארנו בערכין שזה שנאמר "ואם, כל בהמה טמאה, אשר לא יקריבו ממנה קרבן, לה'" (<A HREF="t/t0327.htm#11">ויקרא כז,יא</A>), שהוא מדבר בבעלי מומין שייפדו.</P>
<A NAME="11"> </A>
<P><B>יא</B>  מה בין בעלת מום קבוע, לבעלת מום עובר:  שהמקדיש בעלת מום קבוע, אם ילדה והיא קודש--ייפדה הוולד; וייצא לחולין, אף על פי שהוא תמים, כדי שלא יהיה טפל, חמור מן העיקר.  ואם נתעברה קודם שתיפדה, וילדה אחר פדיון--הוולד חולין.  ואם מתה קודם שתיפדה--נפדית אחר שתמות, שהרי לא חלה קדושה גמורה על גופה אלא על דמיה:  מפני שהייתה בעלת מום קבוע.</P>
<A NAME="12"> </A>
<P><B>יב</B>  אבל המקדיש בעלת מום עובר, או תמימה ואחר שהקדישה נולד לה מום קבוע--אם מתה קודם שתיפדה, תיקבר כשאר הקודשים התמימים:  מפני שהיא צריכה העמדה והערכה, כמו שביארנו בערכין.  ואם נשחטה קודם שתיפדה--הרי זו נפדית כל זמן שהיא מפרכסת, ואחר כך תיאכל.  ואם ילדה, יקרב ולדה.  נתעברה קודם שתיפדה, וילדה אחר שנפדית--הוולד אסור, ואינו נפדה.</P>
<A NAME="13"> </A>
<P><B>יג</B>  אלא כיצד יעשה:  סמוך לפדיון אימו, מתפיס זה הוולד לשם אותו הזבח--לפי שאינו יכול להקריבו מכוח אימו, מפני שבא מכוח קדושה דחויה.</P>
<A NAME="14"> </A>
<P><B>יד</B>  [יב] כל פסולי המוקדשין כשייפדו, מותר לשחוט אותן בשוק הטבחים, ולמכור אותן שם בשוק, ולשקול בשרם בליטרה כשאר החולין--חוץ מן הבכור ומן המעשר:  מפני שמכירתם בשוק, מוסיף בדמיהן, שאר הקודשים שדמיהן חוזרין להקדש, שהרי מביא בדמיהן בהמה אחרת--מוכרין אותן כחולין בשוק; אבל הבכור והמעשר, שאין דמיהן להקדש אלא נאכלין במומן כמו שיתבאר--אין שוחטין אותם בשוק הטבחים, ואין מוכרין אותם שם.</P>
<A NAME="15"> </A>
<P><B>טו</B>  אפילו התפיס בכור לבדק הבית--אינו נשקל בליטרה, ולא יימכר בשוק:  שאינו יכול להתפיס, אלא דבר הקנוי לו קניין גמור.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8400.htm">הלכות איסורי מזבח</A> - <A HREF="84.htm">הכול</A><BR>פרק
א
<A HREF="8402.htm">ב</A>
<A HREF="8403.htm">ג</A>
<A HREF="8404.htm">ד</A>
<A HREF="8405.htm">ה</A>
<A HREF="8406.htm">ו</A>
<A HREF="8407.htm">ז</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('8401')</SCRIPT></P>
</DIV></BODY></HTML>
