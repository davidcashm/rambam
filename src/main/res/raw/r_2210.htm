<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר אהבה - הלכות תפילה וברכת כוהנים פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="2.htm">ספר אהבה</A> -
<A HREF="2200.htm">הלכות תפילה וברכת כוהנים</A> - <A HREF="22.htm">הכול</A><BR>פרק
<A HREF="2201.htm">א</A>
<A HREF="2202.htm">ב</A>
<A HREF="2203.htm">ג</A>
<A HREF="2204.htm">ד</A>
<A HREF="2205.htm">ה</A>
<A HREF="2206.htm">ו</A>
<A HREF="2207.htm">ז</A>
<A HREF="2208.htm">ח</A>
<A HREF="2209.htm">ט</A>
י
<A HREF="2211.htm">יא</A>
<A HREF="2212.htm">יב</A>
<A HREF="2213.htm">יג</A>
<A HREF="2214.htm">יד</A>
<A HREF="2215.htm">טו</A>
</P>
<HR>
<H2>הלכות תפילה פרק י</H2>
<A NAME="1"> </A>
<P><B>א</B>  מי שהתפלל ולא כיוון את ליבו, יחזור ויתפלל בכוונה; ואם כיוון ליבו בברכה ראשונה, שוב אינו צריך.  מי שטעה באחת משלוש ברכות הראשונות, חוזר לראש; ואם טעה באחת משלוש אחרונות, חוזר לעבודה; ואם טעה באחת מן האמצעייות, חוזר לתחילת הברכה שטעה בה, ומשלים תפילתו על הסדר.  וכן שליח ציבור שטעה כשהוא מתפלל בקול רם, על דרך זו הוא חוזר.</P>
<A NAME="2"> </A>
<P><B>ב</B>  אבל אם טעה שליח ציבור כשהוא מתפלל בלחש, אני אומר שאינו חוזר ומתפלל בלחש פעם שנייה, מפני טורח הציבור, אלא סומך על התפילה שמתפלל בקול רם; והוא שאם טעה בה, לעולם חוזר כמו שהיחיד חוזר.</P>
<A NAME="3"> </A>
<P><B>ג</B>  שליח ציבור שטעה ונבהל, ולא ידע מהיכן יתחיל, ושהה שעה--יעמוד אחר תחתיו.  ואם טעה בברכת המינים, אין ממתינין לו, אלא מיד יעבור אחר תחתיו, שמא מינות נזרקה בו:  והוא, שלא התחיל בה; אבל אם התחיל בה, ממתינין לו שעה.</P>
<A NAME="4"> </A>
<P><B>ד</B>  ולא יהא השני סרבן, באותה שעה.  [ד] ומהיכן הוא מתחיל--מתחילת ברכה שטעה בה הראשון, אם טעה באחת מן האמצעייות; אבל אם טעה באחת משלוש ראשונות, מתחיל השני מן הראש, ואם טעה באחת מן האחרונות, יתחיל השני מן העבודה.</P>
<A NAME="5"> </A>
<P><B>ה</B>  האומר איני יורד לפני התיבה, מפני שבגדיי צבועין--אף בלבנים, לא יעבור באותה התפילה.  אמר איני עובר, מפני שיש ברגליי סנדל--אף יחף, לא יעבור.</P>
<A NAME="6"> </A>
<P><B>ו</B>  מי שנסתפק לו אם התפלל או לא התפלל--אינו חוזר ומתפלל, אלא אם כן התפלל תפילה זו על דעת שהיא נדבה:  שאם רצה היחיד להתפלל כל היום כולו תפילת נדבה, יתפלל.  מי שהיה עומד בתפילה, ונזכר שכבר התפלל--פוסק ואפילו באמצע הברכה; ואם הייתה תפילת ערבית--אינו פוסק, שלא התפלל אותה מתחילה אלא על דעת שאינה חובה.</P>
<A NAME="7"> </A>
<P><B>ז</B>  מי שטעה והתפלל של חול בשבת, יצא; ואם נזכר והוא בתוך התפילה--גומר ברכה שהתחיל בה, וחוזר ומתפלל של שבת.  במה דברים אמורים, בערבית או בשחרית ובמנחה.  אבל במוסף, פוסק ואפילו באמצע הברכה; וכן אם השלים תפילה של חול על דעת שהיא מוסף, חוזר ומתפלל מוסף:  אחד שבת, ואחד יום טוב, או ראש חודש.</P>
<A NAME="8"> </A>
<P><B>ח</B>  מי שטעה בימות הגשמים, ולא אמר מוריד הגשם ולא מוריד הטל--חוזר לראש; ואם הזכיר הטל, אינו חוזר.  ואם טעה בימות החמה, ואמר מוריד הגשם--חוזר לראש; ואם לא הזכיר טל, אין מחזירין אותו, שאין הטל נעצר, ואינו צריך בקשה.</P>
<A NAME="9"> </A>
<P><B>ט</B>  מי ששכח השאלה בברכת השנים--אם נזכר קודם שומע תפילה, שואל את הגשמים בשומע תפילה.  ואם נזכר אחר שבירך שומע תפילה, חוזר לברכת השנים; ואם לא נזכר עד שהשלים כל תפילתו, חוזר ומתפלל שנייה.</P>
<A NAME="10"> </A>
<P><B>י</B>  טעה ולא הזכיר יעלה ויבוא--אם נזכר קודם שישלים תפילתו, חוזר לעבודה ומזכיר.  ואם נזכר אחר שהשלים תפילתו, חוזר לראש; ואם היה רגיל לומר דברי תחנונים אחר תפילתו, ונזכר אחר שהשלים תפילתו קודם שיעקור רגליו--חוזר לעבודה.</P>
<A NAME="11"> </A>
<P><B>יא</B>  במה דברים אמורים, בחולו של מועד, או בשחרית ומנחה של ראשי חודשים; אבל ערבית של ראש חודש--אם לא הזכיר, אינו חוזר.</P>
<A NAME="12"> </A>
<P><B>יב</B>  כל מקום שחוזר היחיד ומתפלל--שליח ציבור חוזר ומתפלל, אם טעה כמותו בעת שמתפלל בקול רם:  חוץ משחרית של ראש חודש, שאם שכח שליח ציבור ולא הזכיר יעלה ויבוא עד שהשלים תפילתו, אין מחזירין אותו, מפני טורח הציבור--שהרי תפילת המוספין לפניו, שהוא מזכיר בה ראש חודש.</P>
<A NAME="13"> </A>
<P><B>יג</B>  עשרת הימים שמראש השנה ועד יום הכיפורים--טעה וחתם בהם בברכה שלישית האל הקדוש, חוזר לראש.  טעה וחתם באחת עשרה אוהב צדקה ומשפט, חוזר לתחילת הברכה, וחותם בה המלך המשפט, ומתפלל והולך על הסדר; ואם לא נזכר עד שהשלים תפילתו, חוזר לראש.  אחד יחיד, ואחד ציבור.</P>
<A NAME="14"> </A>
<P><B>יד</B>  טעה ולא הזכיר הבדלה בחונן הדעת--יש מי שהורה שאם נזכר קודם שומע תפילה, מבדיל בשומע תפילה; ואם נזכר אחר שומע תפילה, משלים תפילתו ואינו צריך לחזור.  וכן מי שלא הזכיר על הניסים בחנוכה ופורים, ועננו בתפילת תענית--אינו חוזר ומתפלל:  אחד יחיד ואחד ציבור.  ואם נזכר קודם שיעקור רגליו--אומר עננו אבינו . . . כי אתה שומע תפילה, פודה ומציל בכל עת צרה; "יהיו לרצון אמרי פי" (<A HREF="t/t2619.htm#15">תהילים יט,טו</A>).</P>
<A NAME="15"> </A>
<P><B>טו</B>  שכח ולא התפלל מנחה בערב שבת, יתפלל ערבית שתיים של שבת; וכן ביום טוב.  שכח ולא התפלל מנחה בשבת או ביום טוב--מתפלל במוצאיהן ערבית שתיים של חול, מבדיל בראשונה ואינו מבדיל בשנייה:  ואם הבדיל בשתיהם, או לא הבדיל באחת מהם--יצא; אבל אם לא הבדיל בראשונה, והבדיל בשנייה--חוזר ומתפלל תפילה שלישית, מפני שהראשונה לא עלתה לו, מפני שהקדימה לתפילה שהיא תפילת ערבית.  וכל המתפלל שתי תפילות, אפילו שחרית ומוסף--לא יתפלל זו אחר זו; אלא ישהה בין תפילה לתפילה, כדי שתתחונן דעתו עליו.</P>
<A NAME="16"> </A>
<P><B>טז</B>  אסור לו למתפלל בציבור, שיקדים תפילתו לתפילת הציבור.  הנכנס לבית הכנסת, ומצא ציבור מתפללין בלחש--אם יכול להתחיל ולגמור עד שלא יגיע שליח ציבור לקדושה, יתפלל.  ואם לאו, ימתין עד שיגיע שליח ציבור להתפלל בקול רם, ויתפלל עימו בלחש מילה במילה, עד שיגיע שליח ציבור לקדושה; עונה הקדושה עם הציבור, ומתפלל שאר התפילה לעצמו.  ואם התחיל להתפלל קודם שליח ציבור, והגיע שליח ציבור לקדושה--לא יפסיק, ולא יענה קדושה עימהן; וכן לא יענה אמן יהא שמיה רבא מברך, והוא באמצע התפילה, ואין צריך לומר, בשאר ברכות.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="2.htm">ספר אהבה</A> -
<A HREF="2200.htm">הלכות תפילה וברכת כוהנים</A> - <A HREF="22.htm">הכול</A><BR>פרק
<A HREF="2201.htm">א</A>
<A HREF="2202.htm">ב</A>
<A HREF="2203.htm">ג</A>
<A HREF="2204.htm">ד</A>
<A HREF="2205.htm">ה</A>
<A HREF="2206.htm">ו</A>
<A HREF="2207.htm">ז</A>
<A HREF="2208.htm">ח</A>
<A HREF="2209.htm">ט</A>
י
<A HREF="2211.htm">יא</A>
<A HREF="2212.htm">יב</A>
<A HREF="2213.htm">יג</A>
<A HREF="2214.htm">יד</A>
<A HREF="2215.htm">טו</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('2210')</SCRIPT></P>
</DIV></BODY></HTML>
