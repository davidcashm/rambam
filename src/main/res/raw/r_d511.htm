<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר משפטים - הלכות נחלות פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="d.htm">ספר משפטים</A> -
<A HREF="d500.htm">הלכות נחלות</A> - <A HREF="d5.htm">הכול</A><BR>פרק
<A HREF="d501.htm">א</A>
<A HREF="d502.htm">ב</A>
<A HREF="d503.htm">ג</A>
<A HREF="d504.htm">ד</A>
<A HREF="d505.htm">ה</A>
<A HREF="d506.htm">ו</A>
<A HREF="d507.htm">ז</A>
<A HREF="d508.htm">ח</A>
<A HREF="d509.htm">ט</A>
<A HREF="d510.htm">י</A>
יא
</P>
<HR>
<H2>הלכות נחלות פרק יא</H2>
<A NAME="1"> </A>
<P><B>א</B>  מעות של יתומים שהניח להן אביהן--אינן צריכין אפטרופוס, אלא כיצד עושין בהן:  בודקין על מי שיש לו נכסים שיש להם אחריות, ויהיו עידית, ויהיה איש נאמן ושומע דיני תורה, ומעולם לא קיבל עליו נידוי; ונותנין לו המעות בבית דין, קרוב לשכר ורחוק להפסד, ונמצאו היתומים נהנין משכר המעות.</P>
<A NAME="2"> </A>
<P><B>ב</B>  וכן אם אין לו קרקע, ונתן להן משכון זהב משובר שאין בו סימן--נוטלין בית דין המשכון, ונותנין לו המעות קרוב לשכר ורחוק להפסד.  ולמה לא ייקחו משכון כלים של זהב או חלי של זהב--שמא של אחרים הוא, וייתנו סימן, וייטלוהו אחר מותו, אם ידע הדיין שאין זה אמוד.</P>
<A NAME="3"> </A>
<P><B>ג</B>  וכמה יפסקו בשכר:  כפי מה שיראו הדיינין--או שליש השכר, או חצייו; אפילו רביע השכר ליתומים--אם ראו שזו תקנה להם, עושין.</P>
<A NAME="4"> </A>
<P><B>ד</B>  לא מצאו אדם שייתנו לו המעות, רחוק להפסד וקרוב לשכר--הרי אלו מוציאין מהן מזונות מעט מעט, עד שיקנו להן במעות קרקע, וימסרו אותה ביד אפטרופוס שיעמידו להן.</P>
<A NAME="5"> </A>
<P><B>ה</B>  [ב] כל המיטלטלין של יתומים--שמין אותן, ומוכרין אותן מיד בבית דין.  ואם היה השוק קרוב למדינה--מוליכין אותן לשוק ומוכרין אותן, ויצטרפו דמיהן עם המעות של יתומים.</P>
<A NAME="6"> </A>
<P><B>ו</B>  [ג] מי שהיה בידו שיכר של יתומים--אם יניחו כאן עד שיימכר, שמא יחמיץ, ואם יוליכו לשוק, שמא יארעו אונס בדרך--הרי זה עושה בו כדרך שהוא עושה בשלו.  וכן כל כיוצא בזה.</P>
<A NAME="7"> </A>
<P><B>ז</B>  [ד] כשמעמידין בית דין האפטרופוס, מוסרין לו כל נכסי הקטן, הקרקעות והמיטלטלין שלא נמכרו; והוא מוציא ומכניס, ובונה וסותר, ושוכר ונוטע וזורע, ועושה כפי מה שיראה שזה טוב ליתומים.  ומאכילן ומשקן ונותן להן כל הוצאתן, כפי הממון וכפי הראוי להן; ולא ירוויח להן יתר מדיי, ולא יצמצם עליהם יתר מדיי.</P>
<A NAME="8"> </A>
<P><B>ח</B>  [ה] כשיגדלו היתומים, נותן להם ממון מורישן; ואינו צריך לעשות חשבונות מה הכניס ומה הוציא, אלא אומר להן זה הנשאר, ונשבע בנקיטת חפץ, שלא גזלן כלום.</P>
<A NAME="9"> </A>
<P><B>ט</B>  במה דברים אמורים, בשמינוהו בית דין.  אבל אפטרופוס שמינהו אבי יתומים, וכן שאר המורישין--אינו נשבע על טענת הספק.</P>
<A NAME="10"> </A>
<P><B>י</B>  יש לאפטרופוס ללבוש ולהתכסות מנכסי יתומים, כדי שיהיה מכובד ויהיו דבריו נשמעין:  והוא שיהיה ליתומים הנאה בנכסיהן, בהיות דבריו נשמעין.</P>
<A NAME="11"> </A>
<P><B>יא</B>  [ו] יש לאפטרופוס למכור בהמה ועבדים ושפחות שדות וכרמים, להאכיל ליתומים, אבל אין מוכרין, ומניחין המעות.  ואין מוכרין שדות ליקח עבדים, ולא עבדים ליקח שדות, שמא לא יצליחו; אבל מוכרין שדה ליקח שוורים לעבודת שדות אחרות, שהשוורים הן עיקר כל נכסי שדות.</P>
<A NAME="12"> </A>
<P><B>יב</B>  [ז] אין האפטרופין רשאין למכור ברחוק ולגאול בקרוב, למכור ברעה ולגאול ביפה, שמא לא יצליח זה שקנו.  ואין רשאין לדון ולחוב על מנת לזכות ליתומים, שמא לא יזכו ונמצא החוב קיים.</P>
<A NAME="13"> </A>
<P><B>יג</B>  [ח] אין האפטרופין רשאין להוציא עבדים לחירות, אפילו ליקח מן העבד דמיו שייצא לחירות.  אבל מוכרין לאחרים; ולוקחין מהן הדמים, על מנת שיוציאוהו לחירות, ואותן האחרים, הן שמשחררין.</P>
<A NAME="14"> </A>
<P><B>יד</B>  [ט] האפטרופין תורמין ומעשרין נכסי יתומים כדי להאכילן, שאין מאכילין את היתומים דבר האסור; אבל לא יעשרו ולא יתרומו, כדי שיניחו הפירות מתוקנין, אלא ימכרו אותן טבל, והרוצה לתקן יתקן.</P>
<A NAME="15"> </A>
<P><B>טו</B>  [י] האפטרופין עושין לקטנים סוכה ולולב, וציצית, ושופר, וספר תורה תפילין ומזוזה, ומגילה.  כללו של דבר:  כל מצוות עשה שיש לה קצבה, בין שהיא מדברי תורה בין שהיא מדברי סופרים--עושין להם, אף על פי שאינן חייבין במצוה מכל המצוות אלא כדי לחנכן.  אבל אין פוסקין עליהן צדקה, ואפילו לפדיון שבויים, מפני שמצוות אלו, אין להן קצבה.  [יא] ומי שנשתטה או שנתחרש--בית דין פוסקין עליו צדקה, אם היה ראוי.</P>
<A NAME="16"> </A>
<P><B>טז</B>  [יב] אף על פי שאין האפטרופוס צריך לעשות חשבון, כמו שביארנו, צריך לחשב בינו לבין עצמו ולדקדק, ולהיזהר הרבה מאביהן של אלו היתומים שהוא רוכב ערבות:  שנאמר "סולו, לרוכב בערבות--ביה שמו . . . אבי יתומים, ודיין אלמנות--אלוהים, במעון קודשו" (<A HREF="t/t2668.htm#5">תהילים סח,ה-ו</A>).
<BR> </P>
<A NAME="17"> </A>
<P>בריך רחמנא דסייען.  נגמר ספר שלושה עשר, בעזרת שדיי.  ומניין פרקים של ספר זה, חמישה ושבעים:  הלכות שכירות, שלושה עשר פרקים; הלכות שאלה ופיקדון, שמונה פרקים; הלכות מלווה ולווה, שבעה ועשרים פרקים; הלכות טוען ונטען, שישה עשר פרקים; הלכות נחלות, אחד עשר פרקים.</P>
<HR>
<P CLASS=s>
<A HREF="0.htm">משנה תורה</A> -
<A HREF="d.htm">ספר משפטים</A> -
<A HREF="d500.htm">הלכות נחלות</A> - <A HREF="d5.htm">הכול</A><BR>פרק
<A HREF="d501.htm">א</A>
<A HREF="d502.htm">ב</A>
<A HREF="d503.htm">ג</A>
<A HREF="d504.htm">ד</A>
<A HREF="d505.htm">ה</A>
<A HREF="d506.htm">ו</A>
<A HREF="d507.htm">ז</A>
<A HREF="d508.htm">ח</A>
<A HREF="d509.htm">ט</A>
<A HREF="d510.htm">י</A>
יא
</P>
<HR>
<P>יש לך שאלה או הערה?  <SCRIPT TYPE="text/javascript">email('d511')</SCRIPT></P>
</DIV></BODY></HTML>
