<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות בית הבחירה פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8100.htm">הלכות בית הבחירה</A> - <A HREF="81.htm">הכול</A><BR>פרק
<A HREF="8101.htm">א</A>
<A HREF="8102.htm">ב</A>
<A HREF="8103.htm">ג</A>
<A HREF="8104.htm">ד</A>
ה
<A HREF="8106.htm">ו</A>
<A HREF="8107.htm">ז</A>
<A HREF="8108.htm">ח</A>
</P>
<HR>
<H2>הלכות בית הבחירה פרק ה</H2>
<A NAME="1"> </A>
<P><B>א</B>  הר הבית, והוא הר המורייה--היה חמש מאות אמה על חמש מאות אמה, והיה מוקף חומה; וכיפין על גבי כיפין היו בנויות מתחתיו, מפני אוהל הטומאה.  וכולו היה מקורה סטיו לפנים מסטיו.  [ב] וחמישה שערים היו לו--אחד מן המערב, ואחד מן המזרח, ואחד מן הצפון, ושניים מן הדרום:  רוחב כל שער עשר אמות, וגובהו עשרים; ויש להם דלתות.</P>
<A NAME="2"> </A>
<P><B>ב</B>  [ג] לפנים ממנו סורג מקיף סביב, גובהו עשרה טפחים.  ולפנים מן הסורג החיל, גובהו עשר אמות; ועליו הוא אומר בקינות "ויאבל חיל וחומה" (<A HREF="t/t3202.htm#8">איכה ב,ח</A>), זו חומת העזרה.</P>
<A NAME="3"> </A>
<P><B>ג</B>  [ד] לפנים מן החיל, העזרה; וכל העזרה הייתה אורך מאה ושמונים ושבע, על רוחב מאה ושלושים וחמש.  ושבעה שערים היו לה--שלושה מן הצפון סמוכין למערב, ושלושה מן הדרום סמוכין למערב, ואחד במזרח מכוון כנגד בית קודש הקודשים באמצע.</P>
<A NAME="4"> </A>
<P><B>ד</B>  [ה] כל שער מהן--היה רוחבו עשר אמות, וגובהו עשרים אמה; והיו לו דלתות מחופות זהב--חוץ משער מזרחי שהיה נחושת דומה לזהב, ושער זה הוא הנקרא שער העליון, והוא שער ניקנור.</P>
<A NAME="5"> </A>
<P><B>ה</B>  [ו] העזרה לא הייתה מכוונת באמצע הר הבית, אלא רחוקה מדרום הר הבית יתר מכל הרוחות, וקרובה למערבו יתר מכל הרוחות; ובינה ובין הצפון יתר ממה שבינה ובין המערב, ובינה ובין המזרח יתר ממה שבינה ובין הצפון.</P>
<A NAME="6"> </A>
<P><B>ו</B>  [ז] ולפני העזרה במזרח הייתה עזרת הנשים, והיא הייתה אורך מאה ושלושים וחמש על רוחב מאה ושלושים וחמש.  וארבע לשכות היו בארבע מקצועותיה, של ארבעים ארבעים אמה; ולא היו מקורות, וכן הן עתידין להיות.</P>
<A NAME="7"> </A>
<P><B>ז</B>  [ח] ומה הן משמשות--דרומית מזרחית לשכת הנזירים, ששם מבשלין את שלמיהם ומגלחין את שיערם; מזרחית צפונית לשכת דיר העצים, ששם כוהנים בעלי מומין מתלעים בעצים, שכל עץ שנמצא בו תולעת, פסול; צפונית מערבית לשכת המצורעים; מערבית דרומית בה היו נותנין יין ושמן, והיא הייתה נקראת לשכת בית שמניה.</P>
<A NAME="8"> </A>
<P><B>ח</B>  [ט] עזרת הנשים הייתה מוקפת כצוצטרה, כדי שיהיו הנשים רואות מלמעלן והאנשים מלמטן--כדי שלא יהיו מעורבבין.</P>
<A NAME="9"> </A>
<P><B>ט</B>  ובית גדול היה בצד העזרה, בצפונה מבחוץ בין העזרה והחיל, והיה בנוי כיפה, ומוקף רובדין של אבן; והוא היה נקרא בית המוקד.  ושני פתחים היו לו--אחד פתוח לעזרה, ואחד פתוח לחיל.  [י] וארבע לשכות היו בו, שתיים קודש ושתיים חול; וראשי פסיפסין מבדילין בין הקודש והחול.</P>
<A NAME="10"> </A>
<P><B>י</B>  ומה היו משמשות--מערבית דרומית לשכת הטלאים, דרומית מזרחית לשכת עושי לחם הפנים, מזרחית צפונית בה גנזו בית חשמונאי אבני המזבח ששיקצום מלכי יוון, צפונית מערבית בה יורדין לבית הטבילה.</P>
<A NAME="11"> </A>
<P><B>יא</B>  היורד לבית הטבילה מלשכה זו, היה הולך במסיבה ההולכת תחת המקדש כולו, והנרות דולקות מכאן ומכאן, עד שמגיע לבית הטבילה.  ומדורה הייתה שם, ובית הכיסא של כבוד; וזה הוא כבודו--מצאו נעול, בידוע שיש שם אדם.</P>
<A NAME="12"> </A>
<P><B>יב</B>  אורך העזרה מן המערב למזרח, מאה ושמונים ושבע; וזה הוא חשבונן:  מכותל מערבי של עזרה עד כותל ההיכל אחת עשרה אמה, ואורך ההיכל כולו מאה אמה, בין האולם ולמזבח עשרים ושתיים, המזבח שלושים ושתיים; מקום דריסת רגלי הכוהנים, והוא הנקרא עזרת הכוהנים, אחת עשרה אמה; מקום דריסת רגלי ישראל, והוא הנקרא עזרת ישראל, אחת עשרה אמה.</P>
<A NAME="13"> </A>
<P><B>יג</B>  ורוחב העזרה מן הצפון לדרום, מאה ושלושים וחמש; וזה הוא חשבונן:  מכותל צפוני עד בית המטבחיים שמונה אמות; בית המטבחיים שתים עשרה אמה ומחצה, ושם תולין ומפשיטין את הקודשים.</P>
<A NAME="14"> </A>
<P><B>יד</B>  ובצידו [יד] מקום השולחנות שמונה אמות--ובו שולחנות של שיש שמניחין עליהן הנתחים, ומדיחין את הבשר לבשלו; ושמונה שולחנות היו.  ובצד מקום השולחנות, מקום הטבעות עשרים וארבע אמה; ושם שוחטין את הקודשים.  [טו] ובין מקום הטבעות והמזבח שמונה אמות, והמזבח שלושים ושתיים, והכבש שלושים, ובין הכבש ולכותל דרומי שתים עשרה אמה ומחצה.</P>
<A NAME="15"> </A>
<P><B>טו</B>  מכותל צפוני של עזרה עד כותל המזבח, שהוא רוחב שישים ומחצה, וכנגדו מכותל האולם עד כותל מזרחי של עזרה, שהוא אורך שישה ושבעים--[טז] כל המרובע הזה הוא הנקרא צפון, והוא המקום ששוחטין בו קודשי קודשים.</P>
<A NAME="16"> </A>
<P><B>טז</B>  [יז] שמונה לשכות היו בעזרת ישראל--שלוש בצפון, ושלוש בדרום.  שבדרום--לשכת המלח, לשכת הפרווה, לשכת המדיחין:  לשכת המלח, שם נותנין מלח לקרבן; לשכת הפרווה, שם מולחין עורות הקודשים, ועל גגה היה בית טבילה לכוהן גדול ביום הכיפורים; לשכת המדיחין, שם היו מדיחין קרבי הקודשים, ומשם מסיבה עולה לגג בית הפרווה.</P>
<A NAME="17"> </A>
<P><B>יז</B>  והשלוש שבצפון--לשכת הגזית, לשכת הגולה, לשכת העץ:  לשכת הגזית--שבה סנהדרי גדולה יושבת, וחצייה היה קודש וחצייה חול; ולה שני פתחים, אחד לקודש ואחד לחול.  ובחצי של חול, היו הסנהדרין יושבין.</P>
<A NAME="18"> </A>
<P><B>יח</B>  לשכת הגולה, שם היה בור שממלאין ממנו בגולה; ומשם מספקין מים לכל העזרה.  ולשכת העץ הייתה אחורי שתיהן, והיא הייתה לשכת כוהן גדול; והיא הנקראת לשכת פלהדרין.  וגג שלושתן שווה.</P>
<A NAME="19"> </A>
<P><B>יט</B>  ושתי לשכות אחרות היו שם בעזרת ישראל--אחת מימין שער מזרחי, והיא לשכת פינחס המלביש; ואחת משמאלו, והיא לשכת עושי חביתין.  וזו היא צורת כל הלשכות והעזרה כולה, לפי מידותיה [איור הושמט כאן].
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8100.htm">הלכות בית הבחירה</A> - <A HREF="81.htm">הכול</A><BR>פרק
<A HREF="8101.htm">א</A>
<A HREF="8102.htm">ב</A>
<A HREF="8103.htm">ג</A>
<A HREF="8104.htm">ד</A>
ה
<A HREF="8106.htm">ו</A>
<A HREF="8107.htm">ז</A>
<A HREF="8108.htm">ח</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('8105')</SCRIPT></P>
</DIV></BODY></HTML>
