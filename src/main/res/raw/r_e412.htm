<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר שופטים - הלכות אבל פרק יב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e400.htm">הלכות אבל</A> - <A HREF="e4.htm">הכול</A><BR>פרק
<A HREF="e401.htm">א</A>
<A HREF="e402.htm">ב</A>
<A HREF="e403.htm">ג</A>
<A HREF="e404.htm">ד</A>
<A HREF="e405.htm">ה</A>
<A HREF="e406.htm">ו</A>
<A HREF="e407.htm">ז</A>
<A HREF="e408.htm">ח</A>
<A HREF="e409.htm">ט</A>
<A HREF="e410.htm">י</A>
<A HREF="e411.htm">יא</A>
יב
<A HREF="e413.htm">יג</A>
<A HREF="e414.htm">יד</A>
</P>
<HR>
<H2>הלכות אבל פרק יב</H2>
<A NAME="1"> </A>
<P><B>א</B>  ההספד, כבוד המת הוא; לפיכך כופין את היורשין ליתן שכר המקוננים והמקוננות, וסופדין אותו.  ואם ציווה אל תספדוהו, אין סופדין אותו.  אבל אם ציווה שלא ייקבר--אין שומעין לו, שהקבורה מצוה:  שנאמר "כי קבור תקברנו" (<A HREF="t/t0521.htm#23">דברים כא,כג</A>).</P>
<A NAME="2"> </A>
<P><B>ב</B>  כל המתעצל בהספדו של חכם, אינו מאריך ימים.  וכל המתעצל בהספד אדם כשר, ראוי לקוברו בחייו; וכל המוריד דמעות על אדם כשר, הרי שכרו על כך שמור אצל הקדוש ברוך הוא.</P>
<A NAME="3"> </A>
<P><B>ג</B>  אין מניחין ספר תורה על מיטתו של חכם, ואין משנין אותו ממיטה למיטה, ואין מוציאין מיטתו אלא דרך פתחים, לא שישלשלו אותה דרך גג.  ובשאר העם, מותר לעשות.</P>
<A NAME="4"> </A>
<P><B>ד</B>  אין פוחתין משבעה מעמדות, ושבעה מושבות למת; ואין עושין מעמד ומושב בפחות מעשרה, ואין עושין אלא בקרובים.  ואין עושין אלא ביום ראשון, ובבית הקברות, ובמקום שנהגו.</P>
<A NAME="5"> </A>
<P><B>ה</B>  כיצד עושין במקום שנהגו:  מעמידין שאר הקרובים ובני משפחה שאינן בני אבל, ואומרין לפניהם דברי קינות וכיוצא בהן; ואחר כך אומרין שבו יקרים שבו, ואומרין לפניהם דברים אחרים כשהן יושבין; ואחר כך אומרין עמדו יקרים עמודו, ואומרין כשהן עומדין.  וחוזר ואומר כך, שבעה פעמים.</P>
<A NAME="6"> </A>
<P><B>ו</B>  [ה] כדרך שעושין מעמד ומושב לאנשים במקום שנהגו, כך עושין לנשים; ומספידין את הנשים כאנשים, בכל מקום.  אבל אין מניחין מיטת האישה ברחוב לעולם, שזה גנאי לאישה; אלא סמוך למיתתה, קבורתה.</P>
<A NAME="7"> </A>
<P><B>ז</B>  [ו] המלקט עצמות--אין אומרין עליהם קינים ונהי, ולא ברכת אבילים, ולא תנחומי אבילים.  אבל אומרין עליהן דברי שבח להקדוש ברוך הוא, ודברי כיבושין.  [ז] המפנה ארונו של מת ממקום למקום--אם שדרו של מת קיימת--עומדין עליו בשורה, ואומרין עליו ברכת אבילים ותנחומי אבילים, ומספידין אותו, אף על פי שהעבירוהו לאחר שנים עשר חודש.</P>
<A NAME="8"> </A>
<P><B>ח</B>  ואם אין שדרו קיימת--אין מספידין אותו, ואין עומדין עליו בשורה, ואין אומרין עליו לא ברכת אבילים ולא תנחומי אבילים.  ואלו הן ברכת אבילים, דברים שאומרין בבית האביל; תנחומי אבילים, שאומרים בשורה.</P>
<A NAME="9"> </A>
<P><B>ט</B>  [ח] המלקט עצמות אביו ואימו--הרי זה מתאבל עליהם, כל היום כולו; ולערב אין מתאבל, אפילו צרורין לו בסדינו.  ואין אומרין עליהם קינות.</P>
<A NAME="10"> </A>
<P><B>י</B>  [ט] אין מספידין את הקטנים.  ובן כמה שנים יהיה ראוי להספד--בני עניים או בני זקנים, בני חמש; ובני עשירים, בני שש:  אחד זכרים ואחד נקבות.</P>
<A NAME="11"> </A>
<P><B>יא</B>  [י] תינוק שמת--כל שלושים יום--יוצא בחיק, ונקבר באישה אחת ובשני אנשים; אבל לא באיש אחד ובשתי נשים, מפני הייחוד.  ואין עומדין עליו בשורה; ואין אומרין עליו ברכת אבילים, ולא תנחומי אבילים.  בן שלושים יום גמורין--יוצא בגלוסקמה קטנה הניטלת באגפיים, ועומדין עליו בשורה; ואומרין עליו ברכת אבילים, ותנחומי אבילים.  בן שנים עשר חודש, יוצא במיטה.</P>
<A NAME="12"> </A>
<P><B>יב</B>  [יא] כל היוצא במיטה, רבים מצהיבין עליו; וכל שאינו יוצא במיטה, אין הרבים מצהיבין עליו.  וכל הניכר לרבים, רבים מתעסקין בו; וכל שאינו ניכר לרבים, אין הרבים חייבין להתעסק בו.  ומקום שנהגו נשים לצאת לפני המיטה, יוצאות לפני המיטה; לאחר המיטה, יוצאות לאחר המיטה.</P>
<A NAME="13"> </A>
<P><B>יג</B>  [יב] העבדים והשפחות--אין מספידין אותן, ואין עומדין עליהם בשורה; ואין אומרין עליהם ברכת אבילים, ולא תנחומי אבילים, אלא אומרין לו כשם שאומרין לו על שורו וחמורו שמת, המקום ימלא חסרונך.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e400.htm">הלכות אבל</A> - <A HREF="e4.htm">הכול</A><BR>פרק
<A HREF="e401.htm">א</A>
<A HREF="e402.htm">ב</A>
<A HREF="e403.htm">ג</A>
<A HREF="e404.htm">ד</A>
<A HREF="e405.htm">ה</A>
<A HREF="e406.htm">ו</A>
<A HREF="e407.htm">ז</A>
<A HREF="e408.htm">ח</A>
<A HREF="e409.htm">ט</A>
<A HREF="e410.htm">י</A>
<A HREF="e411.htm">יא</A>
יב
<A HREF="e413.htm">יג</A>
<A HREF="e414.htm">יד</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('e412')</SCRIPT></P>
</DIV></BODY></HTML>
