<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר המדע - הלכות עבודה זרה וחוקות הגויים פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="1.htm">ספר המדע</A> -
<A HREF="1400.htm">הלכות עבודה זרה וחוקות הגויים</A> - <A HREF="14.htm">הכול</A><BR>פרק
<A HREF="1401.htm">א</A>
<A HREF="1402.htm">ב</A>
<A HREF="1403.htm">ג</A>
<A HREF="1404.htm">ד</A>
<A HREF="1405.htm">ה</A>
<A HREF="1406.htm">ו</A>
<A HREF="1407.htm">ז</A>
<A HREF="1408.htm">ח</A>
<A HREF="1409.htm">ט</A>
י
<A HREF="1411.htm">יא</A>
<A HREF="1412.htm">יב</A>
</P>
<HR>
<H2>הלכות עבודה זרה פרק י</H2>
<A NAME="1"> </A>
<P><B>א</B>  אין כורתין ברית לעובדי עבודה זרה, כדי שנעשה עימהם שלום ונניח אותם לעובדה--שנאמר "לא תכרות להם ברית" (<A HREF="t/t0507.htm#2">דברים ז,ב</A>):  אלא יחזרו מעבודתה, או ייהרגו.  ואסור לרחם עליהם, שנאמר "ולא תחונם" (שם).  לפיכך אם ראה גוי עובד עבודה זרה אובד או טובע בנהר, לא יעלנו; ראהו לקוח למות, לא יצילנו.  אבל לאבדו בידו, או לדוחפו לבור, וכיוצא בזה--אסור, מפני שאינו עושה עימנו מלחמה.</P>
<A NAME="2"> </A>
<P><B>ב</B>  במה דברים אמורים, בגוי.  אבל מוסרי ישראל, והמינים, והאפיקורוסין--מצוה לאבדן ביד, ולהורידן עד באר שחת:  מפני שהן מצירין לישראל, ומסירין את העם מאחרי ה', כישוע הנוצרי ותלמידיו, וצדוק ובייתוס ותלמידיהם--"שם רשעים, ירקב" (<A HREF="t/t2810.htm#7">משלי י,ז</A>).</P>
<A NAME="3"> </A>
<P><B>ג</B>  [ב] מכאן אתה למד שאסור לרפאות עובדי עבודה זרה, אפילו בשכר; ואם היה מתיירא מהן, או שהיה חושש משום איבה--מרפא בשכר, אבל בחינם אסור.  וגר תושב--הואיל ואתה מצווה להחיותו, מרפאין אותו בחינם.</P>
<A NAME="4"> </A>
<P><B>ד</B>  [ג] אין מוכרין להם בתים ושדות, בארץ ישראל; ובסוריה, מוכרין להם בתים, אבל לא שדות.  ומשכירין להם בתים בארץ ישראל, ובלבד שלא יעשם שכונה--ואין שכונה, פחותה משלושה.  ואין משכירין להם שדות; ובסוריה, משכירין להם שדות.  ומפני מה החמירו בשדה:  מפני שיש בה שתיים--מפקיעה מן המעשרות, ונותן להם חניה בקרקע.</P>
<A NAME="5"> </A>
<P><B>ה</B>  ומותר למכור להם בתים ושדות בחוצה לארץ, מפני שאינה ארצנו.  [ד] אף במקום שהתירו להשכיר, לא לבית דירה התירו, מפני שהוא מכניס לתוכה עבודה זרה, ונאמר "ולא תביא תועבה אל ביתך" (<A HREF="t/t0507.htm#26">דברים ז,כו</A>); אבל משכיר להן בתים, לעשותן אוצר.  ואין מוכרין להן פירות ותבואה וכיוצא בהן, במחובר לקרקע; אבל מוכר הוא משיקוץ, או מוכר לו על מנת לקוץ וקוצץ.  ומפני מה אין מוכרין להן--משום שנאמר "ולא תחונם" (<A HREF="t/t0507.htm#2">דברים ז,ב</A>), לא תיתן להן חניה בקרקע:  שאם לא יהיה להן קרקע, ישיבתן ישיבת עראי היא.</P>
<A NAME="6"> </A>
<P><B>ו</B>  וכן אסור לספר בשבחן, ואפילו לומר כמה נאה גוי זה בצורתו; קל וחומר שיספר בשבח מעשיו, או שיחבב דבר מדבריהם:  שנאמר "ולא תחונם" (<A HREF="t/t0507.htm#2">דברים ז,ב</A>)--לא יהיה להם חן בעיניך, מפני שגורם להידבק עימו וללמוד ממעשיו הרעים.</P>
<A NAME="7"> </A>
<P><B>ז</B>  ואסור ליתן להן מתנות חינם, אבל נותן הוא לגר תושב--שנאמר "לגר אשר בשעריך תיתננה ואכלה, או מכור לנוכרי" (<A HREF="t/t0514.htm#21">דברים יד,כא</A>):  במכירה, לא בנתינה.</P>
<A NAME="8"> </A>
<P><B>ח</B>  [ה] מפרנסין עניי גויים עם עניי ישראל, מפני דרכי שלום; ואין ממחין ביד עניי גויים בלקט שכחה ופיאה, מפני דרכי שלום.  ושואלין בשלומן, ואפילו ביום אידם, מפני דרכי שלום; ואין כופלין להן שלום, לעולם.  ולא ייכנס לביתו של נוכרי ביום אידו, ליתן לו שלום; מצאו בשוק, נותן לו שלום בשפה רפה וכובד ראש.</P>
<A NAME="9"> </A>
<P><B>ט</B>  [ו] אין כל הדברים האלו אמורים, אלא בזמן שגלו ישראל לבין האומות, או בזמן שיד הגויים תקיפה.  אבל בזמן שיד ישראל תקיפה על אומות העולם, אסור לנו להניח גוי עובד עבודה זרה בינינו; אפילו יושב ישיבת עראי, או עובר ממקום למקום לסחורה, לא יעבור בארצנו, עד שיקבל עליו שבע מצוות שנצטוו בני נוח--שנאמר "לא יישבו בארצך" (<A HREF="t/t0223.htm#33">שמות כג,לג</A>), אפילו לפי שעה.  ואם קיבל עליו שבע מצוות, הרי זה גר תושב.  ואין מקבלין גר תושב, אלא בזמן שהיובל נוהג; אבל שלא בזמן היובל, אין מקבלין אלא גר צדק בלבד.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="1.htm">ספר המדע</A> -
<A HREF="1400.htm">הלכות עבודה זרה וחוקות הגויים</A> - <A HREF="14.htm">הכול</A><BR>פרק
<A HREF="1401.htm">א</A>
<A HREF="1402.htm">ב</A>
<A HREF="1403.htm">ג</A>
<A HREF="1404.htm">ד</A>
<A HREF="1405.htm">ה</A>
<A HREF="1406.htm">ו</A>
<A HREF="1407.htm">ז</A>
<A HREF="1408.htm">ח</A>
<A HREF="1409.htm">ט</A>
י
<A HREF="1411.htm">יא</A>
<A HREF="1412.htm">יב</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('1410')</SCRIPT></P>
</DIV></BODY></HTML>
