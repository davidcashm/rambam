<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר קניין - הלכות עבדים פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="c.htm">ספר קניין</A> -
<A HREF="c500.htm">הלכות עבדים</A> - <A HREF="c5.htm">הכול</A><BR>פרק
<A HREF="c501.htm">א</A>
<A HREF="c502.htm">ב</A>
ג
<A HREF="c504.htm">ד</A>
<A HREF="c505.htm">ה</A>
<A HREF="c506.htm">ו</A>
<A HREF="c507.htm">ז</A>
<A HREF="c508.htm">ח</A>
<A HREF="c509.htm">ט</A>
</P>
<HR>
<H2>הלכות עבדים פרק ג</H2>
<A NAME="1"> </A>
<P><B>א</B>  כל עבד עברי--הרי האדון חייב במזונות אשתו הנשואה, לא ארוסה ושומרת יבם:  והוא, שתהיה מותרת לו.  אבל אם הייתה מאיסורי לאוין, אפילו שנייה--אינו חייב במזונותיה:  שנאמר "אשתו עימו" (<A HREF="t/t0221.htm#3">שמות כא,ג</A>), אישה הראויה לעמוד עימו.  וכן חייב במזון בניו ובנותיו.</P>
<A NAME="2"> </A>
<P><B>ב</B>  במכרוהו בית דין נאמר "אם בעל אישה הוא, ויצאה אשתו עימו" (<A HREF="t/t0221.htm#3">שמות כא,ג</A>).  וכי תעלה על דעתך שכיון שנקנה זה, נשתעבדה אשתו; אלא לא בא ללמד אלא שהאדון חייב במזונותיה.  ובמוכר עצמו נאמר "ויצא, מעימך--הוא, ובניו עימו" (<A HREF="t/t0325.htm#41">ויקרא כה,מא</A>); ובנמכר לגוי נאמר "ויצא בשנת היובל, הוא ובניו עימו" (<A HREF="t/t0325.htm#54">ויקרא כה,נד</A>).</P>
<A NAME="3"> </A>
<P><B>ג</B>  אחד אישה ובנים שהיו לו בשעת מכירה, או אישה ובנים שהיו לו אחר מכירתו:  והוא, שייקחנה מדעת האדון; אבל אם לקחה שלא מדעת רבו, אינו חייב במזונותיה.</P>
<A NAME="4"> </A>
<P><B>ד</B>  [ב] אף על פי שהאדון חייב במזונות אשתו ובניו, אין לו במעשה ידיהם כלום, אלא הרי מעשה ידי האישה ומציאתה, לבעלה.  וכל שזוכה הבעל באשתו--זוכה זה, אף על פי שהוא עבד עברי.</P>
<A NAME="5"> </A>
<P><B>ה</B>  [ג] מי שמכרוהו בית דין, יש לרבו ליתן לו שפחה כנענית:  בין האדון, בין בנו של אדון אם מת אביו--הרי זה נותן לו שפחה כנענית, וכופהו על זה כדי שיוליד לו ממנה עבדים.  והרי היא מותרת לו כל ימי עבדותו, שנאמר "אם אדוניו ייתן לו אישה . . ." (<A HREF="t/t0221.htm#4">שמות כא,ד</A>).  והמוכר עצמו, אסור בשפחה כנענית כשאר כל ישראל.</P>
<A NAME="6"> </A>
<P><B>ו</B>  [ד] אין עבד עברי מותר בשפחה כנענית, עד שתהיה לו אישה ישראלית ובנים, אבל אם אין לו אישה ובנים, אין רבו מוסר לו שפחה כנענית; ודבר זה, קבלה הוא.  אפילו היה הנמכר כוהן--הרי זה מותר בשפחה כנענית כל ימי עבדותו, [ה] אם היו לו אישה ובנים.</P>
<A NAME="7"> </A>
<P><B>ז</B>  אף על פי שמסר לו רבו שפחה כנענית, אינו יכול להפרישו מאשתו ובניו--שנאמר "אשתו עימו" (<A HREF="t/t0221.htm#3">שמות כא,ג</A>).  ואינו יכול ליתן לו שתי שפחות; ולא ליתן שפחה אחת לשני עבדיו העבריים כדרך שנותן לכנעניים, שנאמר "ייתן לו אישה" (<A HREF="t/t0221.htm#4">שמות כא,ד</A>).</P>
<A NAME="8"> </A>
<P><B>ח</B>  נרצע שמסר לו רבו שפחה כנענית, והגיע יובל, והיה רבו מסרב בו לצאת ואינו רוצה לצאת, וחבל בו--פטור, שהרי נאסר בשפחה.</P>
<A NAME="9"> </A>
<P><B>ט</B>  [ו] המוכר עצמו, אינו נרצע.  אבל מכרוהו בית דין, ועבד שש, ולא רצה לצאת--הרי זה נרצע; ועובד עד שנת היובל, או עד שימות האדון.</P>
<A NAME="10"> </A>
<P><B>י</B>  [ז] אף על פי שהניח בן, אין הנרצע עובד את הבן:  מפי השמועה למדו "ועבדו" (<A HREF="t/t0221.htm#6">שמות כא,ו</A>), ולא לבנו; "לעולם" (שם), לעולמו של יובל.  נמצאת למד שהנרצע, אינו קונה את עצמו אלא ביובל או במיתת האדון.</P>
<A NAME="11"> </A>
<P><B>יא</B>  [ח] עבד עברי כוהן--אינו נרצע, מפני שנעשה בעל מום.  והרי הוא אומר "ושב, אל משפחתו" (<A HREF="t/t0325.htm#41">ויקרא כה,מא</A>), לחזקה שהיה בה; ואינו שב לשררה שהיה בה.</P>
<A NAME="12"> </A>
<P><B>יב</B>  [ט] כיצד רוצעין:  מביאו לבית דין של שלושה, ואומר דבריו בפניהם; ומגישו בסוף שש אל הדלת או אל המזוזה, כשהן עומדין, בין דלת ומזוזה של אדון, בין של כל אדם; ונוקב את אוזנו הימנית בגובה של אוזן במרצע של מתכת, עד שיגיע לדלת--שנאמר "ונתת באוזנו ובדלת" (<A HREF="t/t0515.htm#17">דברים טו,יז</A>).  ולא נאמר "מזוזה" (<A HREF="t/t0221.htm#6">שמות כא,ו</A>) אלא שיהיה עומד, בין אצל דלת בין אצל מזוזה.  ומה מזוזה כשהיא עומדת, אף דלת כשהיא עומדת; אבל הרציעה בדלת, אף על פי שאין שם מזוזה.</P>
<A NAME="13"> </A>
<P><B>יג</B>  האדון הוא שרוצע בעצמו, שנאמר "ורצע אדוניו" (<A HREF="t/t0221.htm#6">שמות כא,ו</A>)--לא בנו, ולא שלוחו, ולא שלוח בית דין.  ואין רוצעין שני עבדים כאחד, שאין עושין מצוות חבילות חבילות.</P>
<A NAME="14"> </A>
<P><B>יד</B>  [י] "ואם אמור יאמר" (<A HREF="t/t0221.htm#5">שמות כא,ה</A>)--עד שיאמר, וישנה.  "העבד" (שם)--עד שיאמר, כשהוא עבד; אבל אם אמר אחר שש, אינו נרצע:  עד שיאמר וישנה בסוף שש, בתחילת פרוטה אחרונה.  כיצד:  כגון שנשאר מן היום כדי שווה פרוטה מדמי מכירתו, או יתר מעט; אבל אם נשאר פחות מפרוטה, הרי זה כאומר אחר שש.</P>
<A NAME="15"> </A>
<P><B>טו</B>  [יא] הייתה לעבד אישה שפחה כנענית, ולו ממנה בנים, ולרבו אין אישה ובנים--אינו נרצע, שנאמר "כי אהבך ואת ביתך" (<A HREF="t/t0515.htm#16">דברים טו,טז</A>).  לרבו אישה ובנים, ולו אין אישה ובנים--אינו נרצע, שנאמר "אהבתי את אדוני, את אשתי ואת בניי" (<A HREF="t/t0221.htm#5">שמות כא,ה</A>).  הוא אוהב את רבו, ורבו אינו אוהבו--אינו נרצע, שנאמר "כי טוב לו עימך" (<A HREF="t/t0515.htm#16">דברים טו,טז</A>).  רבו אוהבו, והוא אינו אוהב את רבו--אינו נרצע, שנאמר "כי אהבך".  הוא חולה ורבו אינו חולה, רבו חולה והוא אינו חולה, או שהיו שניהם חולים--אינו נרצע:  שנאמר "כי טוב לו עימך", עד שיהיו שניהם בטובה.</P>
<A NAME="16"> </A>
<P><B>טז</B>  [יב] מה בין מוכר עצמו, למכרוהו בית דין:  מוכר עצמו, אינו נרצע; ומכרוהו בית דין, נרצע.  מוכר עצמו, אסור בשפחה כנענית; ומכרוהו בית דין, רבו מוסר לו שפחה כנענית.  מוכר עצמו, נמכר לגוי; ומכרוהו בית דין, אינו נמכר אלא לישראל--שנאמר "כי יימכר לך אחיך" (<A HREF="t/t0515.htm#12">דברים טו,יב</A>), אין בית דין מוכרין אותו אלא לך.  מוכר עצמו, נמכר לשש ויתר על שש; מכרוהו בית דין, אינו נמכר אלא לשש.  מוכר עצמו, אין מעניקין לו; מכרוהו בית דין, מעניקין לו.</P>
<A NAME="17"> </A>
<P><B>יז</B>  [יג] מפי השמועה, למדו שאין האישה נרצעת; וכן ייראה מעניין הכתוב, שהרי הוא אומר בנרצע "אהבתי את אדוני, את אשתי ואת בניי" (<A HREF="t/t0221.htm#5">שמות כא,ה</A>).  ומה הוא זה שנאמר "ואף לאמתך, תעשה כן" (<A HREF="t/t0515.htm#17">דברים טו,יז</A>), להעניק--שכשם שמצות עשה להעניק עבד עברי, כך מעניק אמה עברייה.</P>
<A NAME="18"> </A>
<P><B>יח</B>  [יד] כל המשלח עבדו ואמתו ריקם--עובר בלא תעשה, שנאמר "לא תשלחנו, ריקם" (<A HREF="t/t0515.htm#13">דברים טו,יג</A>); והרי הכתוב ניתקו לעשה, שנאמר "הענק תעניק, לו" (<A HREF="t/t0515.htm#14">דברים טו,יד</A>).  אחד היוצא בסוף שש, או שיצא ביובל, או במיתת אדון, וכן אמה עברייה שיצאת באחד מכל אלו, או בסימנין--הרי אלו מעניקין להם.  אבל היוצאין בגרעון כסף, אין מעניקין להם:  שנאמר "וכי תשלחנו חופשי, מעימך" (<A HREF="t/t0515.htm#13">דברים טו,יג</A>), וזה לא שילחו חופשי, אלא העבד נתן שאר הדמים שנשאר לו לעבוד בהן, ואחר כך יצא.</P>
<A NAME="19"> </A>
<P><B>יט</B>  "הענק תעניק, לו, מצאנך, מגורנך ומיקבך" (<A HREF="t/t0515.htm#14">ראה דברים טו,יד</A>)--כעניין צאן גורן ויקב, דברים שיש בהם ברכה מחמת עצמן הוא שחייב להעניק לו מהם; אבל הכספים והבגדים, אינו חייב ליתן לו מהם.</P>
<A NAME="20"> </A>
<P><B>כ</B>  וכמה נותן לו--אין פחות משווה שלושים סלע, בין ממין אחד בין ממינין הרבה, כשלושים של קנס העבד, שנאמר בו "ייתן לאדוניו" (<A HREF="t/t0221.htm#32">שמות כא,לב</A>).  בין שנתברך הבית בגללו, בין שלא נתברך--שנאמר "הענק תעניק, לו" (<A HREF="t/t0515.htm#14">דברים טו,יד</A>), מכל מקום.  אם כן למה נאמר "אשר בירכך" (שם), הכול לפי הברכה תן לו.  [טו] ברח ופגע בו יובל כשהוא בורח, ויצא לחירות--אינו חייב להעניקו:  שנאמר "וכי תשלחנו חופשי, מעימך" (<A HREF="t/t0515.htm#13">דברים טו,יג</A>).</P>
<A NAME="21"> </A>
<P><B>כא</B>  ענק עבד עברי--לעצמו, ואין בעל חובו גובה ממנו.  וענק אמה עברייה, וכן מציאתה--של אביה; ואם מת אביה קודם שיבואו לידו--הרי הן של עצמה, ואין לאחיה בהם כלום:  שאין אדם מוריש זכות שיש לו בבתו לבנו.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="c.htm">ספר קניין</A> -
<A HREF="c500.htm">הלכות עבדים</A> - <A HREF="c5.htm">הכול</A><BR>פרק
<A HREF="c501.htm">א</A>
<A HREF="c502.htm">ב</A>
ג
<A HREF="c504.htm">ד</A>
<A HREF="c505.htm">ה</A>
<A HREF="c506.htm">ו</A>
<A HREF="c507.htm">ז</A>
<A HREF="c508.htm">ח</A>
<A HREF="c509.htm">ט</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('c503')</SCRIPT></P>
</DIV></BODY></HTML>
