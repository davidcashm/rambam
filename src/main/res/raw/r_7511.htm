<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זרעים - הלכות מעשר שני ונטע רבעי פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7500.htm">הלכות מעשר שני ונטע רבעי</A> - <A HREF="75.htm">הכול</A><BR>פרק
<A HREF="7501.htm">א</A>
<A HREF="7502.htm">ב</A>
<A HREF="7503.htm">ג</A>
<A HREF="7504.htm">ד</A>
<A HREF="7505.htm">ה</A>
<A HREF="7506.htm">ו</A>
<A HREF="7507.htm">ז</A>
<A HREF="7508.htm">ח</A>
<A HREF="7509.htm">ט</A>
<A HREF="7510.htm">י</A>
יא
</P>
<HR>
<H2>הלכות מעשר שני ונטע רבעי פרק יא</H2>
<A NAME="1"> </A>
<P><B>א</B>  מצות עשה להתוודות לפני ה', אחר שמוציאין כל המתנות שבזרע הארץ; וזה הוא הנקרא וידוי מעשר.  [ב] ואין מתוודין וידוי זה, אלא אחר השנה שמפרישין בה מעשר עני--שנאמר "כי תכלה לעשר . . . ואמרת לפני ה' אלוהיך ביערתי הקודש מן הבית" (<A HREF="t/t0526.htm#12">דברים כו,יב-יג</A>).</P>
<A NAME="2"> </A>
<P><B>ב</B>  [ג] אימתיי מתוודין:  במנחה ביום טוב האחרון של פסח של רביעית ושל שביעית--שנאמר "כי תכלה לעשר" (<A HREF="t/t0526.htm#12">דברים כו,יב</A>), ברגל שכל המעשרות כלים בו; ואין הפסח מגיע משנה רביעית אלא וכל פירות שלישית נתעשרו, בין פירות האילן בין פירות הארץ.</P>
<A NAME="3"> </A>
<P><B>ג</B>  [ד] אין מתוודין אלא ביום, וכל היום כשר לווידוי המעשר; ובין בפני הבית בין שלא בפני הבית, חייב לבער ולהתוודות.  [ה] וידוי זה נאמר בכל לשון--שנאמר "ואמרת לפני ה' אלוהיך" (<A HREF="t/t0526.htm#13">דברים כו,יג</A>), בכל לשון שאתה אומר.  וכל אחד ואחד, אומרו בפני עצמו; ואם רצו רבים להתוודות כאחד, מתוודין.  [ו] ומצותו במקדש, שנאמר "ואמרת לפני ה' אלוהיך"; ואם התוודה בכל מקום, יצא.</P>
<A NAME="4"> </A>
<P><B>ד</B>  [ז] אינו מתוודה אלא עד שלא יישאר אצלו אחד מן המתנות, שכן הוא אומר בווידוי "ביערתי הקודש מן הבית . . ." (<A HREF="t/t0526.htm#13">דברים כו,יג</A>).  וערב יום טוב האחרון, היה הביעור; ולמחר מתוודין.</P>
<A NAME="5"> </A>
<P><B>ה</B>  [ח] כיצד הוא עושה:  אם נשאר אצלו תרומה ותרומת מעשר, נותנה לכוהן; מעשר ראשון, נותנו ללוי; מעשר עני, נותנו לעניים.  נשארו אצלו פירות מעשר שני של ודאי, או נטע רבעי, או מעות פדייתן--הרי זה מבער אותן, ומשליך לים או שורף; נשאר אצלו מעשר שני של דמאי, אינו חייב לבערו.  נשאר אצלו ביכורים, הרי הן מתבערין בכל מקום.</P>
<A NAME="6"> </A>
<P><B>ו</B>  [ט] במה דברים אמורים ששורף ומבער, בשנשארו אצלו פירות שאינו יכול לאוכלן כולן, קודם שייכנס יום טוב.  אבל אם נשאר לו תבשיל של מעשר שני ונטע רבעי, אינו צריך לבערו--שהתבשיל כמבוער; וכן יין ותבלין, הרי הן כמבוערין.</P>
<A NAME="7"> </A>
<P><B>ז</B>  [י] פירות שלא הגיעו לעונת המעשרות בשעת הביעור--אינן מעכבין אותו להתוודות, ואינו חייב לבער אותן.  [יא] מי שהיו פירותיו רחוקין ממנו, והגיע יום הביעור--הרי זה קורא שם למתנות, ומזכה בהן לבעליהן על גב קרקע, או למי שזוכה בהן לבעליהן; ומתוודה למחר:  שנתינת המיטלטלין על גבי קרקע, אינה אלא מתנה שיש בה חיזוק; אבל אינו יכול להקנות להם המעשרות בחליפין, מפני שנראה כמכירה, והמעשרות והתרומות, נאמר בהן נתינה לא מכירה.</P>
<A NAME="8"> </A>
<P><B>ח</B>  [יב] ומניין שאינו יכול להתוודות, עד שיוציא כל המתנות--שנאמר "ביערתי הקודש מן הבית . . ." (<A HREF="t/t0526.htm#13">דברים כו,יג</A>):  "הקודש"--זה מעשר שני ונטע רבעי, הקרויין קודש; "מן הבית"--זו חלה, שהיא המתנה של כוהנים בבית.  "נתתיו ללוי" (שם), זה מעשר ראשון; "וגם נתתיו" (שם)--מכלל שקדמתו מתנה אחרת, והיא תרומה גדולה ותרומת מעשר.  "לגר ליתום ולאלמנה" (<A HREF="t/t0526.htm#12">דברים כו,יב</A>; <A HREF="t/t0526.htm#13">דברים כו,יג</A>)--זה מעשר עני ולקט שכחה ופיאה, אף על פי שאין לקט שכחה ופיאה מעכבין את הווידוי.</P>
<A NAME="9"> </A>
<P><B>ט</B>  [יג] וצריך להפריש את המתנות על הסדר, ואחר כך יתוודה--שנאמר "ככל מצותך, אשר ציוויתני" (<A HREF="t/t0526.htm#13">דברים כו,יג</A>):  הא אם הקדים מעשר שני לראשון, אינו יכול להתוודות; נשרף טבלו, אינו יכול להתוודות--שהרי לא הפריש מתנות, ולא נתנן לבעליהן.  ובזמן שהיו נותנין מעשר ראשון לכוהנים--לא היו מתוודין, שנאמר "וגם נתתיו ללוי" (שם).</P>
<A NAME="10"> </A>
<P><B>י</B>  [יד] מי שאין לו אלא מעשר שני בלבד--מתוודה, שעיקר הווידוי במעשר הוא; וכן אם לא היה לו אלא ביכורים בלבד, מתוודה--שנאמר "ביערתי הקודש" (<A HREF="t/t0526.htm#13">דברים כו,יג</A>), הקודש הראשון שהוא הביכורים.  אבל מי שאין לו אלא תרומה בפני עצמה, אינו מתוודה--שאין התרומה טעונה וידוי, אלא בכלל שאר המתנות.</P>
<A NAME="11"> </A>
<P><B>יא</B>  [טו] "לא עברתי ממצוותיך" (<A HREF="t/t0526.htm#13">דברים כו,יג</A>)--שלא הפריש ממין על שאינו מינו, לא מן התלוש על המחובר, ולא מן המחובר על התלוש, ולא מן החדש על הישן, ולא מן הישן על החדש.  "ולא שכחתי" (שם)--שלא שכח מלברכו, ולהזכיר שמו עליו.</P>
<A NAME="12"> </A>
<P><B>יב</B>  "לא אכלתי באוני ממנו" (<A HREF="t/t0526.htm#14">דברים כו,יד</A>)--הא אם אכלו באנינה, אינו מתוודה.  "ולא ביערתי ממנו בטמא" (שם)--הא אם הפרישו בטומאה, אינו מתוודה.  "ולא נתתי ממנו, למת" (שם)--שלא לקח ממנו ארון ותכריכין למת, ולא נתנו לאוננים אחרים.  "שמעתי, בקול ה' אלוהיי" (שם), שהביאו לבית הבחירה.  "עשיתי, ככול אשר ציוויתני" (שם)--ששמח ושימח בו, שנאמר "ושמחת בכל הטוב . . ." (<A HREF="t/t0526.htm#11">דברים כו,יא</A>).</P>
<A NAME="13"> </A>
<P><B>יג</B>  [טז] "השקיפה ממעון קודשך מן השמיים . . . כאשר נשבעת לאבותינו, ארץ זבת חלב ודבש" (<A HREF="t/t0526.htm#15">דברים כו,טו</A>), זו בקשה שייתן טעם בפירות.</P>
<A NAME="14"> </A>
<P><B>יד</B>  [יז] ישראל וממזרים, מתוודים; אבל לא גרים ועבדים משוחררים--מפני שאין להם חלק בארץ, והרי הוא אומר "כאשר נשבעת לאבותינו" (<A HREF="t/t0526.htm#15">דברים כו,טו</A>).  כוהנים ולויים מתוודים--שאף על פי שלא חלקו בארץ, יש להם ערי מגרש.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7500.htm">הלכות מעשר שני ונטע רבעי</A> - <A HREF="75.htm">הכול</A><BR>פרק
<A HREF="7501.htm">א</A>
<A HREF="7502.htm">ב</A>
<A HREF="7503.htm">ג</A>
<A HREF="7504.htm">ד</A>
<A HREF="7505.htm">ה</A>
<A HREF="7506.htm">ו</A>
<A HREF="7507.htm">ז</A>
<A HREF="7508.htm">ח</A>
<A HREF="7509.htm">ט</A>
<A HREF="7510.htm">י</A>
יא
</P>
<HR>
<P>יש לך שאלה או הערה?  <SCRIPT TYPE="text/javascript">email('7511')</SCRIPT></P>
</DIV></BODY></HTML>
