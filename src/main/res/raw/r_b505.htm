<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר נזקים - הלכות רוצח ושמירת נפש פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b500.htm">הלכות רוצח ושמירת נפש</A> - <A HREF="b5.htm">הכול</A><BR>פרק
<A HREF="b501.htm">א</A>
<A HREF="b502.htm">ב</A>
<A HREF="b503.htm">ג</A>
<A HREF="b504.htm">ד</A>
ה
<A HREF="b506.htm">ו</A>
<A HREF="b507.htm">ז</A>
<A HREF="b508.htm">ח</A>
<A HREF="b509.htm">ט</A>
<A HREF="b510.htm">י</A>
<A HREF="b511.htm">יא</A>
<A HREF="b512.htm">יב</A>
<A HREF="b513.htm">יג</A>
</P>
<HR>
<H2>הלכות רוצח ושמירת נפש פרק ה</H2>
<A NAME="1"> </A>
<P><B>א</B>  כל ההורג בשגגה--גולה ממדינה שהרג בה לערי מקלט, ומצות עשה להגלותו:  שנאמר "וישב בה, עד מות הכוהן הגדול" (<A HREF="t/t0435.htm#25">במדבר לה,כה</A>).  והוזהרו בית דין שלא ליקח כופר מן הרוצח בשגגה כדי לישב בעירו, שנאמר "ולא תקחו כופר, לנוס אל עיר מקלטו" (<A HREF="t/t0435.htm#32">במדבר לה,לב</A>).</P>
<A NAME="2"> </A>
<P><B>ב</B>  אין הרוצח בשגגה גולה, אלא אם כן מת הנהרג מיד; אבל אם חבל בו בשגגה, אף על פי שאמדוהו למיתה, וחלה ומת--אינו גולה:  שמא הוא קירב את מיתת עצמו, או הרוח נכנסה בחבורתו והרגתו.  אפילו שחט בו כל שני הסימנים, ועמד מעט--אינו גולה על ידו.  לפיכך אם לא פירכס כלל, או ששחטו במקום שאין הרוח מנשבת בו כגון בית סתום של שיש--הרי זה גולה.  וכן כל כיוצא בזה.</P>
<A NAME="3"> </A>
<P><B>ג</B>  ישראל שהרג בשגגה את העבד, או את גר תושב--גולה.  וכן העבד שהרג בשגגה את ישראל, או את גר תושב; וכן גר תושב שהרג את גר תושב, או את העבד בשגגה--גולה, שנאמר "והייתה לבני ישראל, ולגר ולתושב בתוכם" (<A HREF="t/t0435.htm#15">ראה במדבר לה,טו</A>).</P>
<A NAME="4"> </A>
<P><B>ד</B>  גר תושב שהרג את ישראל בשגגה--אף על פי שהוא שוגג, הרי זה נהרג:  אדם מועד לעולם.  וכן גר תושב שהרג גר תושב מפני שעלה על דעתו שמותר להורגו, הרי זה קרוב למזיד; ונהרג עליו, הואיל ונתכוון להורגו.  וגוי שהרג את הגוי בשגגה--אין ערי מקלט קולטות אותו, שנאמר "והייתה לבני ישראל" (<A HREF="t/t0435.htm#15">ראה במדבר לה,טו</A>).</P>
<A NAME="5"> </A>
<P><B>ה</B>  הבן שהרג את אביו בשגגה, גולה.  וכן האב שהרג את בנו בשגגה, גולה על ידו:  במה דברים אמורים, בשהרגו שלא בשעת לימוד, או שהיה מלמדו אומנות אחרת שאינו צריך לה.  אבל אם ייסר את בנו כדי ללמדו תורה או חכמה או אומנות, ומת--פטור.</P>
<A NAME="6"> </A>
<P><B>ו</B>  וכן הרב המכה את תלמידו, או שלוח בית דין שהכה את בעל דין הנמנע מלבוא לדין, והמיתו בשגגה--פטורין מן הגלות:  שנאמר "לחטוב עצים" (<A HREF="t/t0519.htm#5">דברים יט,ה</A>), לדברי הרשות; יצא האב המכה את בנו, והרב הרודה את תלמידו, ושלוח בית דין--שהרי שגגו והרגו, בשעת עשיית המצוה.</P>
<A NAME="7"> </A>
<P><B>ז</B>  בתחילה, אחד שוגג ואחד מזיד, מקדימין לערי מקלט; ובית דין של אותה העיר שהרג בה שולחין ומביאין אותו משם, ודנין אותו--שנאמר "ושלחו זקני עירו, ולקחו אותו משם" (<A HREF="t/t0519.htm#12">דברים יט,יב</A>).  מי שנתחייב מיתה--ממיתין אותו, שנאמר "ונתנו אותו, ביד גואל הדם" (שם); מי שנפטר--פוטרים אותו, שנאמר "והצילו העדה את הרוצח, מיד גואל הדם" (<A HREF="t/t0435.htm#25">במדבר לה,כה</A>); מי שנתחייב גלות--מחזירין אותו למקומו, שנאמר "והשיבו אותו העדה, אל עיר מקלטו" (שם).</P>
<A NAME="8"> </A>
<P><B>ח</B>  כשמשיבין אותו, מוסרין לו שני תלמידי חכמים:  שמא יהרגנו גואל הדם בדרך; ואומרין להם אל תנהגו בו מנהג שופכי דמים, בשוגג בא מעשה לידו.</P>
<A NAME="9"> </A>
<P><B>ט</B>  רוצח בשגגה שהרגו גואל הדם חוץ לתחום עיר מקלטו--פטור, שנאמר "ולו, אין משפט מוות" (<A HREF="t/t0519.htm#6">דברים יט,ו</A>).  [י] אחד ההורגו בדרך קודם שייכנס לעיר מקלטו, או שהרגו בחזירתו עם השניים ששומרין אותו.  נכנס לעיר מקלטו, ויצא חוץ לתחומה בזדון--הרי זה התיר עצמו למיתה, ורשות לגואל הדם להורגו; ואם הרגו כל אדם--אין חייבין עליו, שנאמר "אין לו, דם" (<A HREF="t/t0435.htm#27">במדבר לה,כז</A>).</P>
<A NAME="10"> </A>
<P><B>י</B>  [יא] יצא חוץ לתחום עיר מקלטו בשגגה--כל ההורגו, בין גואל הדם בין שאר אדם--גולה על ידו; הרגו בתוך תחום עיר מקלטו, אפילו גואל הדם--הרי זה נהרג עליו.</P>
<A NAME="11"> </A>
<P><B>יא</B>  [יב] המזבח קולט--שהרי נאמר בהורג בזדון "מעם מזבחי, תיקחנו למות" (<A HREF="t/t0221.htm#14">שמות כא,יד</A>), מכלל שההורג בשגגה אינו נהרג במזבח.  לפיכך ההורג בשגגה, וקלטו מזבח, והרגו שם גואל הדם--הרי זה נהרג עליו, כמו שהרגו בתוך עיר מקלטו.</P>
<A NAME="12"> </A>
<P><B>יב</B>  [יג] אין קולט אלא גגו של מזבח בית העולמים בלבד; ואינו קולט אלא כוהן, ועבודה בידו.  אבל זר, או כוהן שאינו עובד עבודה בשעה שנהרג, או שהיה עובד ולא היה על גגו אלא סמוך למזבח, או אוחז בקרנותיו--אינו נקלט.  [יד] וכל מי שקלטו המזבח, אין מניחין אותו שם; אלא מוסרין לו שומרין, ומגלין אותו לערי מקלט.</P>
<A NAME="13"> </A>
<P><B>יג</B>  במה דברים אמורים, במחוייב גלות.  אבל מי שפחד מן המלך שלא יהרגנו בדין המלכות, או מבית דין שלא יהרגוהו בהוראת שעה, וברח למזבח ונסמך לו, ואפילו היה זר--הרי זה ניצול; ואין לוקחין אותו מעל המזבח למות לעולם, אלא אם כן נתחייב מיתת בית דין בעדות גמורה והתראה, כשאר כל הרוגי בית דין תמיד.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b500.htm">הלכות רוצח ושמירת נפש</A> - <A HREF="b5.htm">הכול</A><BR>פרק
<A HREF="b501.htm">א</A>
<A HREF="b502.htm">ב</A>
<A HREF="b503.htm">ג</A>
<A HREF="b504.htm">ד</A>
ה
<A HREF="b506.htm">ו</A>
<A HREF="b507.htm">ז</A>
<A HREF="b508.htm">ח</A>
<A HREF="b509.htm">ט</A>
<A HREF="b510.htm">י</A>
<A HREF="b511.htm">יא</A>
<A HREF="b512.htm">יב</A>
<A HREF="b513.htm">יג</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('b505')</SCRIPT></P>
</DIV></BODY></HTML>
