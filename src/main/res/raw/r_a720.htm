<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות כלים פרק כ</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a700.htm">הלכות כלים</A> - <A HREF="a7.htm">הכול</A><BR>פרק
<A HREF="a701.htm">א</A>
<A HREF="a702.htm">ב</A>
<A HREF="a703.htm">ג</A>
<A HREF="a704.htm">ד</A>
<A HREF="a705.htm">ה</A>
<A HREF="a706.htm">ו</A>
<A HREF="a707.htm">ז</A>
<A HREF="a708.htm">ח</A>
<A HREF="a709.htm">ט</A>
<A HREF="a710.htm">י</A>
<A HREF="a711.htm">יא</A>
<A HREF="a712.htm">יב</A>
<A HREF="a713.htm">יג</A>
<A HREF="a714.htm">יד</A>
<A HREF="a715.htm">טו</A>
<A HREF="a716.htm">טז</A>
<A HREF="a717.htm">יז</A>
<A HREF="a718.htm">יח</A>
<A HREF="a719.htm">יט</A>
כ
<A HREF="a721.htm">כא</A>
<A HREF="a722.htm">כב</A>
<A HREF="a723.htm">כג</A>
<A HREF="a724.htm">כד</A>
<A HREF="a725.htm">כה</A>
<A HREF="a726.htm">כו</A>
<A HREF="a727.htm">כז</A>
<A HREF="a728.htm">כח</A>
</P>
<HR>
<H2>הלכות כלים פרק כ</H2>
<A NAME="1"> </A>
<P><B>א</B>  כבר ביארנו שכל ידות הכלים שהכלי צריך לה בשעת תשמישו, הרי היא חשובה כגופו של כלי להיטמא ולטמא.  לפיכך הטופל כלי חרס הבריא--אם נטמא הכלי--הרי אוכלין ומשקין הנוגעין בטפילה טהורין, שאין הכלי צריך לטפילה זו.</P>
<A NAME="2"> </A>
<P><B>ב</B>  אבל הטופל את כלי חרס הרעוע, הרי הטפילה חשובה כגוף הכלי.  וכן המהדק את הקדירה של חרס שדולין בה את המים--אם חיפה אותה בעור או בקלף וכיוצא בהן--אם הייתה רעועה, הרי הן כגופה.  [ב] הטופל כלי חרס להיות מבשל בו, אינו חיבור; טפל כלים להיות זופת בהן, חיבור.</P>
<A NAME="3"> </A>
<P><B>ג</B>  חבית שניקבה, ועשיה בבעץ בזפת ובגופרית בסיד ובגבסים--אינן חיבור; ושאר כל הדברים, חיבור.  [ד] דברים הלחין המשוכין שטופלין בהן הפיטסין של מים, כדי שלא ידלוף הכלי--הרי הן כגופו של כלי; אפילו נטמא הכלי מאווירו, אוכלין ומשקין הנוגעין בטפילה טמאין.</P>
<A NAME="4"> </A>
<P><B>ד</B>  וכן טפילו של תנור, הרי הוא כחרסו של תנור:  והוא--שיהיה בעובי הטפילה עד טפח, שהוא צורכו של תנור; אבל יתר על טפח--אינו מצורך התנור, והנוגעין ביתר על טפח מעובייו טהורין.  וטפילת הכירה, עובייו שלוש אצבעות.</P>
<A NAME="5"> </A>
<P><B>ה</B>  חבית שניקבה, וסתמה בזפת יותר מצורכה--הנוגע בצורכה, טמא; וביתר מצורכה, טהור.  זפת שנטפה על החבית, הנוגע בה טהור.  [ו] מיחם שטפלו בחמר או בחרסית, ונטמא--הנוגע בחומר, טמא; והנוגע בחרסית--טהור, שאין החרסית מתחבר לכלי.</P>
<A NAME="6"> </A>
<P><B>ו</B>  [ז] מגופת החבית שטפל בטיט עליה, ועל החבית--אינה חיבור לה.  ואם נגעו משקין טמאין בחבית, לא נטמאת המגופה; ואם נגעו במגופה, לא נטמאו אחורי החבית.</P>
<A NAME="7"> </A>
<P><B>ז</B>  [ח] כלי נחושת שזפתן, אין הזפת חיבור; ואם ליין, הרי הזפת חיבור כגוף הכלי.  [ט] בצק שבסדקי העריבה שנגע בו שרץ--אם בפסח--הואיל ואיסורו חשוב, חוצץ ולא נטמאת העריבה.  ואם בשאר ימות השנה--אם היה מקפיד עליו, העריבה טהורה; ואם רוצה בקיומו, הרי הוא כעריבה ונטמאת העריבה.</P>
<A NAME="8"> </A>
<P><B>ח</B>  [י] המשיחות והרצועות שבמטפחות הספרים ושבמטפחות התינוקות--תפורות, חיבור; וקשורות, אינן חיבור.  וכן שבמעדר ושבשק ושבקופה; אבל שבאוזני כלי חרס--אפילו תפורות אינן חיבור, שאין חיבורין לכלי חרס.</P>
<A NAME="9"> </A>
<P><B>ט</B>  [יא] יד הקורדום היוצא מאחוריו--שלוש אצבעות, חיבור; והיתר על שלוש, הנוגע בו טהור.  יד הקורדום מלפניו--טפח הסמוך לברזל, חיבור; יתר על כן, הנוגע בו טהור.</P>
<A NAME="10"> </A>
<P><B>י</B>  [יב] שיירי הפרגל, טפח.  ויד מקבת של מפתחי אבנים, טפח.  יד קורנס של זהבים, טפחיים.  ושל חרשים, שלושה טפחים.  שיירי מלמד הבקר, ארבעה טפחים סמוך לדורבן.</P>
<A NAME="11"> </A>
<P><B>יא</B>  יד הקורדום שחופרין בו בדידין של מים, ארבעה טפחים.  ויד הקורדום של נכש, חמישה.  ויד בן פטיש, חמישה; ושל פטיש, שישה.  יד הקורדום של ביקוע ושל עדיר, שישה.  יד מקבת של סתתין, שישה.  שיירי המרדע--הסמוך לחרחור של מתכת שבראש המרדע, שבעה טפחים.  יד מגרפה של בעלי בתים, שמונה טפחים; ושל סיידין, עשרה.  וכל היותר על זה--אם רצה בקיומו, טמא.  ויד כל משמשי האור, כגון השפודין והאסכלאות--אפילו ארוכין כל שהן, טמאין.</P>
<A NAME="12"> </A>
<P><B>יב</B>  [יג] מקל שעשהו יד לקורדום, הרי זה חיבור לטומאה בשעת מלאכה.  ואם נגעה טומאה במקל כשהוא חורש או מבקע בו, נטמא הקורדום; ואם נגעה בקורדום, נטמא המקל.</P>
<A NAME="13"> </A>
<P><B>יג</B>  וכן הדיוסטר שהן כשני כלים, והמסמר מחבר אותן להיות מסך עליהן--הרי הן חיבור בשעת מלאכה.  קבע הדיוסטר בקורה--הרי זה מקבל טומאה, ואין הקורה חיבור לו.  עשה קצת הקורה דיוסטר--כל שהוא מן הקורה לצורך הדיוסטר, חיבור לדיוסטר; והנוגע בשאר הקורה--טהור, שאין כל הקורה חיבור.</P>
<A NAME="14"> </A>
<P><B>יד</B>  עגלה שנטמאת--הנוגע בעול ובקטרב ובעין ובעבות אפילו בשעת מלאכה, טהור; והנוגע בחרב ובבורך וביצול ובעין של מתכת ובלחיים ובעיראין, טמא.</P>
<A NAME="15"> </A>
<P><B>טו</B>  וכן מגירה שנטמאת--הנוגע בידה מכאן ומכאן, טמא.  והנוגע בחוט ובמשיחה ובאמה ובסניפין שלה--טהור, שאין אלו חיבור לה.  אבל הנוגע במלבן של מסר הגדול, טמא.</P>
<A NAME="16"> </A>
<P><B>טז</B>  [טו] מכבש של חרש שנטמא הרומח שבו--הנוגע במכבש, טהור.  מקדח שנטמא--הנוגע בקשטנית שהיא לפופה עליו--טהור, שאינה חיבור.</P>
<A NAME="17"> </A>
<P><B>יז</B>  קשת שהייתה מתוחה, והחץ משוך עימה, ונטמא החץ--הנוגע ביתר ובקשת--טהור, ואפילו כשהיא מתוחה.  וכן מצודת האישות שנטמא החץ שלה--לא נטמאת המצודה, אפילו כשהיא מתוחה.</P>
<A NAME="18"> </A>
<P><B>יח</B>  וכן מסכת נסוכה שנטמאת בשעת האריג--הרי הנוגע בכובד העליון, ובכובד התחתון, ובנירין, ובקירוס, ובחוט שהעבירו על גבי ארגמן, ובעירה שאינו עתיד להחזירה--טהור, שכל אלו אינן חיבור לבגד.</P>
<A NAME="19"> </A>
<P><B>יט</B>  אבל הנוגע בנפש המסכת, ובשתי העומד, ובכפול שהעבירו על גבי ארגמן, ובעירה שהוא עתיד להחזירה--טמא, שכל אלו חיבורין לבגד.  [טז] הנוגע בצמר שעל העימה ובאשוויה, טהור.  הנוגע בפיקה--עד שלא פירעה, טמא; משפירעה, טהור.</P>
<A NAME="20"> </A>
<P><B>כ</B>  [יז] החוט שהשילו למחט--אפילו קשור משני צדדין, אינו חיבור.  הכניסו לבגד--החוט חיבור לבגד, ואין המחט חיבור לבגד.  ואין החוט כולו חיבור לבגד, אלא כל שהוא לצורך התפירה חיבור; וכל שאינו לצורך התפירה, אינו חיבור.</P>
<A NAME="21"> </A>
<P><B>כא</B>  החוט שפירש מן הבגד, אפילו מאה אמה--כולו חיבור.  חבל שקשור בחרס, אפילו מאה אמה--כולו חיבור.  קשר בו חבל אחד--מן הקשר ולפנים, חיבור; מן הקשר ולחוץ, אינו חיבור.  החבל שהוא קשור בקופה--אינו חיבור, אלא אם תפר.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a700.htm">הלכות כלים</A> - <A HREF="a7.htm">הכול</A><BR>פרק
<A HREF="a701.htm">א</A>
<A HREF="a702.htm">ב</A>
<A HREF="a703.htm">ג</A>
<A HREF="a704.htm">ד</A>
<A HREF="a705.htm">ה</A>
<A HREF="a706.htm">ו</A>
<A HREF="a707.htm">ז</A>
<A HREF="a708.htm">ח</A>
<A HREF="a709.htm">ט</A>
<A HREF="a710.htm">י</A>
<A HREF="a711.htm">יא</A>
<A HREF="a712.htm">יב</A>
<A HREF="a713.htm">יג</A>
<A HREF="a714.htm">יד</A>
<A HREF="a715.htm">טו</A>
<A HREF="a716.htm">טז</A>
<A HREF="a717.htm">יז</A>
<A HREF="a718.htm">יח</A>
<A HREF="a719.htm">יט</A>
כ
<A HREF="a721.htm">כא</A>
<A HREF="a722.htm">כב</A>
<A HREF="a723.htm">כג</A>
<A HREF="a724.htm">כד</A>
<A HREF="a725.htm">כה</A>
<A HREF="a726.htm">כו</A>
<A HREF="a727.htm">כז</A>
<A HREF="a728.htm">כח</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a720')</SCRIPT></P>
</DIV></BODY></HTML>
