<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות ביאת המקדש פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8300.htm">הלכות ביאת המקדש</A> - <A HREF="83.htm">הכול</A><BR>פרק
<A HREF="8301.htm">א</A>
ב
<A HREF="8303.htm">ג</A>
<A HREF="8304.htm">ד</A>
<A HREF="8305.htm">ה</A>
<A HREF="8306.htm">ו</A>
<A HREF="8307.htm">ז</A>
<A HREF="8308.htm">ח</A>
<A HREF="8309.htm">ט</A>
</P>
<HR>
<H2>הלכות ביאת המקדש פרק ב</H2>
<A NAME="1"> </A>
<P><B>א</B>  אין כוהן גדול נכנס לקודש הקודשים, אלא מיום הכיפורים ליום הכיפורים; וכוהן הדיוט נכנס בכל יום לקודש לעבודה.  [ב] והוזהרו כל הכוהנים והוא שלא ייכנסו לקודש או לקודש הקודשים, שלא בשעת עבודה--שנאמר "ואל יבוא בכל עת אל הקודש" (<A HREF="t/t0316.htm#2">ויקרא טז,ב</A>), זה קודש הקודשים; "מבית לפרוכת" (שם), להזהיר על כל הבית.</P>
<A NAME="2"> </A>
<P><B>ב</B>  [ג] כוהן שנכנס לקודש הקודשים בשאר ימות השנה, בין כוהן הדיוט בין כוהן גדול, או כוהן גדול שנכנס לו ביום הכיפורים שלא בשעת העבודה--חייב מיתה בידי שמיים, שנאמר "ולא ימות" (<A HREF="t/t0316.htm#2">ויקרא טז,ב</A>).  וכמה פעמים הוא נכנס לשם ביום הכיפורים, ארבע כמו שיתבאר במקומו; ואם נכנס חמישית, חייב מיתה בידי שמיים.</P>
<A NAME="3"> </A>
<P><B>ג</B>  [ד] והנכנס לקודש, חוץ לקודש הקודשים, שלא לעבודה או להשתחוויה, בין הדיוט בין גדול--לוקה; ואינו חייב מיתה, שנאמר "אל פני הכפורת . . . ולא ימות" (<A HREF="t/t0316.htm#2">ויקרא טז,ב</A>)--על קודש הקודשים במיתה, ועל שאר הבית בלאו ולוקה.</P>
<A NAME="4"> </A>
<P><B>ד</B>  [ה] כוהן שיצא מן המקדש בשעת העבודה בלבד--חייב מיתה, בין כוהן גדול בין כוהן הדיוט:  שנאמר "ומפתח אוהל מועד לא תצאו, פן תמותו" (<A HREF="t/t0310.htm#7">ויקרא י,ז</A>)--כלומר לא תניחו עבודה ותצאו מבוהלים, מפני גזירה זו.  וכן זה שנאמר בכוהן גדול "ומן המקדש, לא ייצא" (<A HREF="t/t0321.htm#12">ויקרא כא,יב</A>)--אינו אלא בשעת העבודה בלבד, שלא יניח עבודתו וייצא.</P>
<A NAME="5"> </A>
<P><B>ה</B>  [ו] אם כן, מפני מה נשנית אזהרה זו בכוהן גדול:  שכוהן הדיוט שהיה במקדש בעבודתו, ושמע שמת לו מת שהוא חייב להתאבל עליו--אף על פי שאינו יוצא מן המקדש, אינו עובד מפני שהוא אונן; ואם עבד, והוא אונן של תורה--חילל עבודתו, בין בקרבן יחיד בין בקרבן ציבור.</P>
<A NAME="6"> </A>
<P><B>ו</B>  אבל כוהן גדול עובד כשהוא אונן, שנאמר "ומן המקדש, לא ייצא, ולא יחלל" (<A HREF="t/t0321.htm#12">ויקרא כא,יב</A>)--כלומר יישב ויעבוד עבודה שהיה עוסק בה, ואינה מתחללת.</P>
<A NAME="7"> </A>
<P><B>ז</B>  ומניין שעבודת האונן פסולה, מקל וחומר:  אם בעל מום שאוכל בקודשים, אם עבד--חילל; אונן שהוא אסור לאכול בקודשים, שנאמר "לא אכלתי באוני ממנו" (<A HREF="t/t0526.htm#14">דברים כו,יד</A>)--דין הוא שיחלל.  [ח] ואף על פי שכוהן גדול עובד אונן, אסור לאכול בקודשים--שנאמר "ואכלתי חטאת היום, הייטב בעיני ה'" (<A HREF="t/t0310.htm#19">ויקרא י,יט</A>).  וכן אינו חולק, לאכול לערב.</P>
<A NAME="8"> </A>
<P><B>ח</B>  אונן שעבד, אינו לוקה; ומותר ליגע בקודשים, אף על פי שלא טבל:  שלא עשו מעלה, אלא באכילה; אבל בנגיעה, הרי הוא טהור כמו שיתבאר במקומו.</P>
<A NAME="9"> </A>
<P><B>ט</B>  איזה הוא אונן:  זה שמת לו מת מן הקרובים שהוא חייב להתאבל עליהן--ביום המיתה בלבד, הוא שנקרא אונן דין תורה; ולילה, הוא אונן מדברי סופרים.  [י] ומת ששהה ימים, ואחר כך נקבר--כל אותם הימים שאחר יום המיתה, הוא אונן מדבריהם; וכן יום הקבורה.  ואינו תופס לילו.</P>
<A NAME="10"> </A>
<P><B>י</B>  לפיכך מי שמת לו מת, וקברו לאחר יום המיתה--כל יום הקבורה, אינו מקריב ואינו אוכל בקודשים מדבריהם; וטובל, ואוכל לערב.  ויום שמועה קרובה, ויום ליקוט עצמות--הרי הוא כיום קבורה, שאינו תופס לילו, ואפילו מדבריהם; לפיכך טובל, ואוכל בקודשים לערב.</P>
<A NAME="11"> </A>
<P><B>יא</B>  אבל יום המיתה--כשם שאסור לאכול בו קודשים מן התורה, כך אסור לאכול בלילו מדבריהם:  חוץ מן הפסח בלבד, שהוא אוכל לערב כמו שיתבאר במקומו.</P>
<A NAME="12"> </A>
<P><B>יב</B>  [יא] האביל אינו משלח קרבנותיו, כל שבעה--אפילו יין או עצים או לבונה; וכן המצורע אינו משלח קרבנותיו--כל זמן שאינו ראוי לביאה אל המחנה, אינו ראוי להקרבה.  אבל המנודה יש בו ספק, אם משלח או אינו משלח; לפיכך אם הקריבו עליו, נרצה.</P>
<A NAME="13"> </A>
<P><B>יג</B>  [יב] טמא שרץ וכיוצא בו, והערל--משלחין את קרבנותיהם, ומקריבין עליהן:  חוץ מפסח, שאין שוחטין אותו על טמא שרץ; ואין שוחטין על הערל פסח, כמו שיתבאר.  אבל טמא מת--אין מקריבין עליו קרבן כלל, עד שיטהר.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8300.htm">הלכות ביאת המקדש</A> - <A HREF="83.htm">הכול</A><BR>פרק
<A HREF="8301.htm">א</A>
ב
<A HREF="8303.htm">ג</A>
<A HREF="8304.htm">ד</A>
<A HREF="8305.htm">ה</A>
<A HREF="8306.htm">ו</A>
<A HREF="8307.htm">ז</A>
<A HREF="8308.htm">ח</A>
<A HREF="8309.htm">ט</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('8302')</SCRIPT></P>
</DIV></BODY></HTML>
