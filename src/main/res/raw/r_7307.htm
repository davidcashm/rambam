<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זרעים - הלכות תרומות פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7300.htm">הלכות תרומות</A> - <A HREF="73.htm">הכול</A><BR>פרק
<A HREF="7301.htm">א</A>
<A HREF="7302.htm">ב</A>
<A HREF="7303.htm">ג</A>
<A HREF="7304.htm">ד</A>
<A HREF="7305.htm">ה</A>
<A HREF="7306.htm">ו</A>
ז
<A HREF="7308.htm">ח</A>
<A HREF="7309.htm">ט</A>
<A HREF="7310.htm">י</A>
<A HREF="7311.htm">יא</A>
<A HREF="7312.htm">יב</A>
<A HREF="7313.htm">יג</A>
<A HREF="7314.htm">יד</A>
<A HREF="7315.htm">טו</A>
</P>
<HR>
<H2>הלכות תרומות פרק ז</H2>
<A NAME="1"> </A>
<P><B>א</B>  כוהן טמא אסור לאכול תרומה, בין טמאה בין טהורה--שנאמר "איש איש מזרע אהרון, והוא צרוע או זב--בקודשים לא יאכל" (<A HREF="t/t0322.htm#4">ויקרא כב,ד</A>):  איזה הוא קודש שאוכלין אותו כל זרע אהרון, זכרים ונקבות--הוי אומר תרומות.  אלא שהאוכל תרומה טהורה--חייב מיתה בידי שמיים, ולפיכך לוקה:  שנאמר "ושמרו את משמרתי, ולא ישאו עליו חטא" (<A HREF="t/t0322.htm#9">ויקרא כב,ט</A>).  וטמא שאכל תרומה טמאה--אף על פי שהוא בלאו--אינו לוקה, שהרי אינה קודש.</P>
<A NAME="2"> </A>
<P><B>ב</B>  אין הטמאים אוכלין בתרומה, עד שיעריבו שמשן וייצאו שלושה כוכבים בינוניים, וזה העת כמו שליש שעה אחר שקיעת החמה:  שנאמר "ובא השמש, וטהר" (<A HREF="t/t0322.htm#7">ויקרא כב,ז</A>), עד שיטהר הרקיע מן האור; "ואחר יאכל מן הקודשים" (שם).</P>
<A NAME="3"> </A>
<P><B>ג</B>  כוהן טהור שאכל תרומה טמאה--אינו לוקה, מפני שהיא בעשה:  שנאמר "ואחר יאכל מן הקודשים" (<A HREF="t/t0322.htm#7">ויקרא כב,ז</A>)--מדבר שהוא בקדושתו, הוא שיאכל כשיטהר; אבל דבר טמא, לא יאכל אף על פי שטהר.  ולאו הבא מכלל עשה, עשה הוא.</P>
<A NAME="4"> </A>
<P><B>ד</B>  מי שהיה אוכל בתרומה, והרגיש שנזדעזעו אבריו להוציא שכבת זרע--אוחז באמה, ובולע את התרומה.</P>
<A NAME="5"> </A>
<P><B>ה</B>  השוטה והחירש, מטבילין אותן ומאכילין אותן תרומה אחר שיעריבו שמשן.  ומשמרין אותן, שלא יישנו אחר הטבילה:  שאם יישנו, טמאים--אלא אם כן עשו להם כיס של נחושת, שמא יראה קרי.</P>
<A NAME="6"> </A>
<P><B>ו</B>  רוכבי גמלים אסורין לאכול בתרומה, עד שיטבלו ויעריבו שמשן--שהן בחזקת טומאה:  מפני חימום הרכיבה על עור הגמל, מוציא טיפה של שכבת זרע.</P>
<A NAME="7"> </A>
<P><B>ז</B>  המשמשת מיטתה--אם לא נתהפכה בשעת תשמיש--טובלת, ואוכלת בתרומה לערב; ואם נתהפכה בשעת תשמיש--הרי זו אסורה לאכול בתרומה כל שלושה ימים, שאי אפשר לה שלא תפלוט ותהיה טמאה כמו שיתבאר במקומו.</P>
<A NAME="8"> </A>
<P><B>ח</B>  תרומת חוצה לארץ--הואיל ועיקרה מדבריהן--אינה אסורה באכילה, אלא לכוהן שטומאה יוצאה עליו מגופו:  והן בעלי קראין, וזבין, וזבות, ונידות, ויולדות.  וכולן שטבלו--מותרין לאוכלה, אף על פי שלא העריבו שמשן.</P>
<A NAME="9"> </A>
<P><B>ט</B>  אבל טמאי מגע טמאות--בין שנגע במת שאי אפשר לנו היום ליטהר ממנו, בין שנגע בשרץ--אינו צריך לטבול לתרומת חוצה לארץ.  [ט] לפיכך כוהן קטן שעדיין לא ראה קרי, וקטנה שעדיין לא ראת נידה--אוכלין אותה תמיד בלא בדיקה, שחזקתן שלא יצאה טומאה עדיין עליהם.  והמצורע, הרי הוא כמי שטומאה יוצאה עליו מגופו:  והוא, שיטמא אותו כוהן מיוחס; אבל קודם שיטמאו הכוהן, טהור הוא.</P>
<A NAME="10"> </A>
<P><B>י</B>  כוהן ערל, אסור לאכול בתרומה מדין תורה--שהרי נאמר "תושב . . . ושכיר" בתרומה (<A HREF="t/t0322.htm#10">ויקרא כב,י</A>), ונאמר "תושב ושכיר" בפסח (<A HREF="t/t0212.htm#45">שמות יב,מה</A>):  מה "תושב ושכיר" האמור בפסח, ערל אסור בו--אף "תושב . . . ושכיר" האמור בתרומה, ערל אסור בה.  ואם אכל, לוקה מן התורה.</P>
<A NAME="11"> </A>
<P><B>יא</B>  משוך--מותר לאכול בתרומה, ואף על פי שנראה כערל; ומדברי סופרים שיימול פעם שנייה, עד שייראה מהול.  [יא] והנולד מהול, אוכל בתרומה; והטומטום אינו אוכל, מפני ספק ערל.  ואנדרוגינוס, מל ואוכל.</P>
<A NAME="12"> </A>
<P><B>יב</B>  הערל וכל הטמאין--אף על פי שהן אסורין מלאכול בתרומה, נשיהן ועבדיהן אוכלין.  [יג] פצוע דכא וכרות שופכה--הם ועבדיהן אוכלין, ונשיהן לא יאכלו.  אם לא ידע את אשתו משנעשה פצוע דכא וכרות שופכה, הרי אלו יאכלו; וכן אם נשא בת גרים, הרי זו אוכלת.  [יד] פצוע דכא כוהן שקידש בת כוהן, אינה אוכלת.</P>
<A NAME="13"> </A>
<P><B>יג</B>  סריס חמה, הוא ואשתו ועבדיו אוכלין.  אנדרוגינוס וטומטום, עבדיהן אוכלין; אבל לא נשותיהן.  [טו] חירש שוטה וקטן שקנו להן עבדים, אינן אוכלין; אבל אם קנו להם בית דין, או אפטרופין, או שנפלו להן בירושה--הרי אלו אוכלין.</P>
<A NAME="14"> </A>
<P><B>יד</B>  [טז] אנדרוגינוס שנבעל לפוסל מן התרומה, בין דרך זכרותו בין דרך נקבותו--נפסל מלאכול בתרומה כנשים, ואין עבדיו אוכלין.  וכן אם נבעל לאנדרוגינוס אחר שהוא פוסל בביאתו לאישה--נפסל, ואינו אוכל ולא מאכיל עבדיו:  והוא, שיבעול אותו דרך נקבותו; אבל דרך זכרותו, אין זכר פוסל זכר מן הכהונה.</P>
<A NAME="15"> </A>
<P><B>טו</B>  [יז] עבד של שותפין, שהיה אחד מהן אינו מאכיל--הרי זה העבד אסור לאכול.  וכל המאכיל בתרומה, מאכיל בחזה ושוק.</P>
<A NAME="16"> </A>
<P><B>טז</B>  [יח] בת ישראל שנישאת לכוהן, והכניסה לו בין עבדי מלוג בין עבדי צאן ברזל--הרי אלו יאכלו; וכן עבדי כוהן שקנו עבדים, ועבדי אשתו שקנו עבדים--יאכלו:  שנאמר "כי יקנה נפש קניין כספו" (<A HREF="t/t0322.htm#11">ויקרא כב,יא</A>)--אפילו קניין הקניין אוכל, וקניין האוכל מאכיל.  וקניין שאינו אוכל, אינו מאכיל אחרים.  [יט] בת כוהן שנישאת לישראל, והכניסה לו בין עבדי מלוג בין עבדי צאן ברזל--הרי אלו לא יאכלו.</P>
<A NAME="17"> </A>
<P><B>יז</B>  [כ] אלמנה לכוהן גדול, גרושה וחלוצה לכוהן הדיוט, בין כוהנת בין ישראלית, וכן שאר חייבי לאוין, והכניסה לו עבדי מלוג ועבדי צאן ברזל--עבדי מלוג לא יאכלו, אף על פי שהוא חייב במזונותם; ועבדי צאן ברזל יאכלו, מפני שהם של בעל.  נשא שנייה--היא אוכלת, ועבדי מלוג שלה לא יאכלו.</P>
<A NAME="18"> </A>
<P><B>יח</B>  [כא] כוהנת אלמנה שנתארסה לכוהן גדול, או גרושה לכוהן הדיוט--הואיל והן משמרות לביאה פסולה של תורה, הרי אלו לא יאכלו; וכן אם נכנסו לחופה בלא אירוסין--אינן אוכלות, שהחופה פוסלת אותן מלאכול.  נתאלמנו או נתגרשו מן האירוסין, חזרו להכשרן ואוכלות; מן הנישואין--לא יאכלו, שכבר נתחללו.</P>
<A NAME="19"> </A>
<P><B>יט</B>  [כב] כוהנת שמת בעלה כוהן, ונפלה לפני יבמים שיש בהן חלל--לא תאכל, מפני זיקת החלל:  ואפילו עשה בה אחד מן הכשרים מאמר, שאין המאמר קונה ביבמה קניין גמור.</P>
<A NAME="20"> </A>
<P><B>כ</B>  [כג] כוהן שנתן גט ליבמתו הכוהנת, שהיא נאסרה עליו, ועדיין זיקתו עליה--הרי זו אוכלת בתרומה:  מפני שהיא משומרת לביאה פסולה של דבריהן, שאין הגט פוסל היבמה אלא מדבריהן.  וכן כוהנת חלוצה או שנייה שנתארסה לכוהן, אוכלת.  כוהן הדיוט שנשא איילונית, הרי זו אוכלת בתרומה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7300.htm">הלכות תרומות</A> - <A HREF="73.htm">הכול</A><BR>פרק
<A HREF="7301.htm">א</A>
<A HREF="7302.htm">ב</A>
<A HREF="7303.htm">ג</A>
<A HREF="7304.htm">ד</A>
<A HREF="7305.htm">ה</A>
<A HREF="7306.htm">ו</A>
ז
<A HREF="7308.htm">ח</A>
<A HREF="7309.htm">ט</A>
<A HREF="7310.htm">י</A>
<A HREF="7311.htm">יא</A>
<A HREF="7312.htm">יב</A>
<A HREF="7313.htm">יג</A>
<A HREF="7314.htm">יד</A>
<A HREF="7315.htm">טו</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('7307')</SCRIPT></P>
</DIV></BODY></HTML>
