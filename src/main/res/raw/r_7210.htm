<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2009 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זרעים - הלכות מתנות עניים פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7200.htm">הלכות מתנות עניים</A> - <A HREF="72.htm">הכול</A><BR>פרק
<A HREF="7201.htm">א</A>
<A HREF="7202.htm">ב</A>
<A HREF="7203.htm">ג</A>
<A HREF="7204.htm">ד</A>
<A HREF="7205.htm">ה</A>
<A HREF="7206.htm">ו</A>
<A HREF="7207.htm">ז</A>
<A HREF="7208.htm">ח</A>
<A HREF="7209.htm">ט</A>
י
</P>
<HR>
<H2>הלכות מתנות עניים פרק י</H2>
<A NAME="1"> </A>
<P><B>א</B>  חייבין אנו להיזהר במצות צדקה, יתר מכל מצוות עשה--שהצדקה סימן לצדיקי זרע אברהם אבינו, שנאמר "כי ידעתיו, למען אשר יצווה . . ." (<A HREF="t/t0118.htm#19">בראשית יח,יט</A>).  ואין כיסא ישראל מתכונן ודת האמת עומדת אלא בצדקה, שנאמר "בצדקה, תיכונני" (<A HREF="t/t1054.htm#14">ישעיהו נד,יד</A>); ואין ישראל נגאלין אלא בזכות הצדקה, שנאמר "ציון, במשפט תיפדה; ושביה, בצדקה" (<A HREF="t/t1001.htm#27">ישעיהו א,כז</A>).</P>
<A NAME="2"> </A>
<P><B>ב</B>  ולעולם אין אדם מעני מן הצדקה, ואין דבר רע ולא היזק נגלל בשביל הצדקה--שנאמר "והיה מעשה הצדקה, שלום" (<A HREF="t/t1032.htm#17">ישעיהו לב,יז</A>).</P>
<A NAME="3"> </A>
<P><B>ג</B>  כל המרחם--מרחמין עליו, שנאמר "ונתן לך רחמים וריחמך והרבך" (<A HREF="t/t0513.htm#18">דברים יג,יח</A>); וכל מי שהוא אכזרי ואינו מרחם, יחוש לייחוסו--שאין האכזרייות מצויה אלא בגויים, שנאמר "אכזרי המה ולא ירחמו" (<A HREF="t/t1150.htm#42">ירמיהו נ,מב</A>).</P>
<A NAME="4"> </A>
<P><B>ד</B>  כל ישראל והנלווה אליהם--כאחים הם, שנאמר "בנים אתם, לה' אלוהיכם" (<A HREF="t/t0514.htm#1">דברים יד,א</A>); אם לא ירחם האח על אחיו, מי ירחם עליו.  ולמי עניי ישראל נושאין עיניהן, הלגויים ששונאין אותן ורודפים אחריהם--הא אין עיניהן תלויות, אלא לאחיהן.</P>
<A NAME="5"> </A>
<P><B>ה</B>  [ג] כל המעלים עיניו מן הצדקה--הרי זה נקרא בלייעל, כמו שנקרא עובד עבודה זרה בלייעל, ובעבודה זרה הוא אומר "יצאו אנשים בני בלייעל" (<A HREF="t/t0513.htm#14">דברים יג,יד</A>), ובמעלים עיניו מן הצדקה הוא אומר "הישמר לך פן יהיה דבר עם לבבך בלייעל" (<A HREF="t/t0515.htm#9">דברים טו,ט</A>).  ונקרא רשע, שנאמר "ורחמי רשעים, אכזרי" (<A HREF="t/t2812.htm#10">משלי יב,י</A>); ונקרא חוטא, שנאמר "וקרא עליך אל ה', והיה בך חטא" (<A HREF="t/t0515.htm#9">דברים טו,ט</A>).</P>
<A NAME="6"> </A>
<P><B>ו</B>  הקדוש ברוך הוא קרוב לשוועת העניים, שנאמר "שוועת עניים, אתה תשמע" (?); לפיכך צריך להיזהר מצעקתן--שהרי ברית כרותה להם, שנאמר "והיה כי יצעק אליי, ושמעתי כי חנון אני" (<A HREF="t/t0222.htm#26">שמות כב,כו</A>).</P>
<A NAME="7"> </A>
<P><B>ז</B>  [ד] כל הנותן צדקה לעני בסבר פנים רעות, ופניו כבושות בקרקע--אפילו נתן לו אלף זהובים, איבד זכותו או הפסידה.  אלא נותן לו בסבר פנים יפות ובשמחה, ומתאונן עימו על צרתו, שנאמר "אם לא בכיתי, לקשה יום; עגמה נפשי, לאביון" (<A HREF="t/t2730.htm#25">איוב ל,כה</A>); ומדבר לו דברי תחנונים ונחמות, שנאמר "ולב אלמנה, ארנין" (<A HREF="t/t2729.htm#13">איוב כט,יג</A>).</P>
<A NAME="8"> </A>
<P><B>ח</B>  [ה] שאל העני ממך, ואין בידך כלום ליתן לו--פייסהו בדברים.  ואסור לגעור בעני, או להגביה הקול עליו בזעקה--מפני שליבו נשבר ונדכה; והרי הוא אומר "לב נשבר ונדכה--אלוהים, לא תבזה" (<A HREF="t/t2651.htm#19">תהילים נא,יט</A>), ואומר "להחיות רוח שפלים, ולהחיות לב נדכאים" (<A HREF="t/t1057.htm#15">ישעיהו נז,טו</A>).  ואוי למי שהכלים את העני, אוי לו; אלא יהיה לו כאב בין ברחמים בין בדברים, שנאמר "אב אנוכי, לאביונים" (<A HREF="t/t2729.htm#16">איוב כט,טז</A>).</P>
<A NAME="9"> </A>
<P><B>ט</B>  [ו] הכופה אחרים ליתן צדקה, ומעשה אותן--שכרו גדול משכר הנותן; ועל גבאי צדקה וכיוצא בהם נאמר "ומצדיקי, הרבים, ככוכבים" (<A HREF="t/t3412.htm#3">דנייאל יב,ג</A>).</P>
<A NAME="10"> </A>
<P><B>י</B>  [ז] שמונה מעלות יש בצדקה, זו למעלה מזו:  מעלה גדולה שאין למעלה ממנה--זה המחזיק בידי ישראל שמך, ונותן לו מתנה או הלוואה, או עושה עימו שותפות, או ממציא לו מלאכה, כדי לחזק את ידו עד שלא יצטרך לברייות ולא ישאל; ועל זה נאמר "והחזקת בו, גר ותושב וחי עימך" (<A HREF="t/t0325.htm#35">ויקרא כה,לה</A>), כלומר החזק בו שלא ייפול ויצטרך.</P>
<A NAME="11"> </A>
<P><B>יא</B>  [ח] פחות מזה--הנותן צדקה לעניים, ולא ידע למי נתן, ולא ידע העני ממי לקח, שהרי זו מצוה לשמה:  כגון לשכת חשיים שהייתה במקדש, שהיו הצדיקים נותנין בה בחשאי והעניים בני טובים מתפרנסין ממנה בחשאי.  וקרוב לזה--הנותן לתוך קופה של צדקה; ולא ייתן אדם לתוך קופה של צדקה, אלא אם כן יודע שהממונה נאמן וחכם ויודע לנהוג בה כשורה כחנניה בן תרדיון.</P>
<A NAME="12"> </A>
<P><B>יב</B>  [ט] פחות מזה--שידע הנותן למי ייתן, ולא ידע העני ממי לקח:  כגון גדולי החכמים שהיו הולכין בסתר, ומשליכין המעות בפתחי העניים.  וכזה ראוי לעשות, ומעלה טובה היא, אם אין הממונין בצדקה נוהגין כשורה.</P>
<A NAME="13"> </A>
<P><B>יג</B>  [י] פחות מזה--שידע העני ממי נטל, ולא ידע הנותן:  כגון גדולי החכמים שהיו צוררים המעות בסדיניהן ומפשילין לאחוריהן, ובאין העניים ונוטלין, כדי שלא יהיה להן בושה.</P>
<A NAME="14"> </A>
<P><B>יד</B>  [יא] פחות מזה--שייתן לעני בידו, קודם שישאל.  [יב] פחות מזה--שייתן לו כראוי ליתן לו, אחר שישאל.  [יג] פחות מזה--שייתן לו פחות מן הראוי, בסבר פנים יפות.  [יד] פחות מזה--שייתן לו, בעצב.  [טו] גדולי החכמים היו נותנין פרוטה לעני קודם כל תפילה, ואחר כך מתפללין--שנאמר "אני--בצדק, אחזה פניך" (<A HREF="t/t2617.htm#15">תהילים יז,טו</A>).</P>
<A NAME="15"> </A>
<P><B>טו</B>  [טז] הנותן מזונות לבניו ולבנותיו הגדולים שאינו חייב במזונותן, כדי ללמד הזכרים תורה, ולהנהיג הבנות בדרך ישרה ולא יהיו מבוזות, וכן הנותן מזונות לאביו ולאימו--הרי זה בכלל הצדקה; וצדקה גדולה היא, שהקרוב קודם.  וכל המאכיל ומשקה עניים ויתומים על שולחנו--הרי זה קורא אל ה' והוא עונהו ומתענג עליו, שנאמר "אז תקרא וה' יענה . . ." (<A HREF="t/t1058.htm#9">ישעיהו נח,ט</A>).  [יז] ציוו חכמים שיהיו בני ביתו של אדם עניים ויתומים, במקום העבדים--מוטב לו להשתמש באלו, וייהנו בני אברהם יצחק ויעקוב מנכסיו, ולא ייהנו בהם זרע חם:  שכל המרבה עבדים, בכל יום ויום יוסיף חטא ועוון בעולם; ואם יהיו עניים בני ביתו, כל שעה ושעה מוסיף זכות ומצוות.</P>
<A NAME="16"> </A>
<P><B>טז</B>  [יח] לעולם ידחוק אדם עצמו, ויתגלגל בצער, ואל יצטרך לברייות, ואל ישליך אדם עצמו על הציבור; וכן ציוו חכמים ואמרו, עשה שבתך כחול, ואל תצטרך לברייות.  ואפילו היה חכם ומכובד, והעני--יעסוק באומנות, ואפילו באומנות מנוולת; ולא יצטרך לברייות:  מוטב לפשט עורות הנבילות בשוק, ולא יאמר לעם, חכם אני וגדול אני וכוהן אני, פרנסוני; ובכך ציוו חכמים.</P>
<A NAME="17"> </A>
<P><B>יז</B>  גדולי החכמים--היו מהם חוטבי עצים, ונושאי הקורות, ושואבי המים לגינות, ועושין הברזל והפחמים; ולא שאלו מן הציבור, ולא קיבלו מהם כשנתנו להם.</P>
<A NAME="18"> </A>
<P><B>יח</B>  [יט] כל מי שאינו צריך ליטול, ומרמה את העם ונוטל--אינו מת מן הזקנה עד שיצטרך לברייות, והרי הוא בכלל "ארור הגבר אשר יבטח באדם" (<A HREF="t/t1117.htm#5">ירמיהו יז,ה</A>).  וכל מי שצריך ליטול, ואינו יכול לחיות אלא אם כן נוטל, כגון זקן או חולה או בעל ייסורין, ומגיס דעתו ואינו נוטל--הרי זה שופך דמים, ומתחייב בנפשו; ואין לו בצערו, אלא עוונות וחטאות.</P>
<A NAME="19"> </A>
<P><B>יט</B>  וכל מי שצרך ליטול, וציער עצמו ודחק את השעה, וחיה חיי צער, כדי שלא יטריח על הציבור--אינו מת מן הזקנה עד שיפרנס אחרים משלו, ועליו ועל כיוצא בו נאמר "ברוך הגבר, אשר יבטח בה'" (<A HREF="t/t1117.htm#7">ירמיהו יז,ז</A>).
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7200.htm">הלכות מתנות עניים</A> - <A HREF="72.htm">הכול</A><BR>פרק
<A HREF="7201.htm">א</A>
<A HREF="7202.htm">ב</A>
<A HREF="7203.htm">ג</A>
<A HREF="7204.htm">ד</A>
<A HREF="7205.htm">ה</A>
<A HREF="7206.htm">ו</A>
<A HREF="7207.htm">ז</A>
<A HREF="7208.htm">ח</A>
<A HREF="7209.htm">ט</A>
י
</P>
<HR>
<P>יש לך שאלה או הערה?  <SCRIPT TYPE="text/javascript">email('7210')</SCRIPT></P>
</DIV></BODY></HTML>
