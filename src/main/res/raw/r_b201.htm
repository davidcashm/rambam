<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר נזקים - הלכות גניבה פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b200.htm">הלכות גניבה</A> - <A HREF="b2.htm">הכול</A><BR>פרק
א
<A HREF="b202.htm">ב</A>
<A HREF="b203.htm">ג</A>
<A HREF="b204.htm">ד</A>
<A HREF="b205.htm">ה</A>
<A HREF="b206.htm">ו</A>
<A HREF="b207.htm">ז</A>
<A HREF="b208.htm">ח</A>
<A HREF="b209.htm">ט</A>
</P>
<HR>
<H2>הלכות גניבה פרק א</H2>
<A NAME="1"> </A>
<P><B>א</B>  כל הגונב ממון משווה פרוטה ומעלה--עובר על לא תעשה, שנאמר "לא, תגנובו" (<A HREF="t/t0319.htm#11">ויקרא יט,יא</A>).  ואין לוקין על לאו זה, שהרי ניתן לתשלומין, שהגנב, חייבה אותו תורה לשלם.  ואחד הגונב ממון ישראל, או הגונב ממון גוי עובד עבודה זרה; ואחד הגונב את הגדול, או את הקטן.</P>
<A NAME="2"> </A>
<P><B>ב</B>  אסור לגנוב כל שהוא, דין תורה.  ואסור לגנוב דרך שחוק, או לגנוב על מנת להחזיר, או לגנוב על מנת לשלם:  הכול אסור, שלא ירגיל עצמו בכך.</P>
<A NAME="3"> </A>
<P><B>ג</B>  איזה הוא גנב--זה הלוקח ממון אדם בסתר ואין הבעלים יודעין, כגון הפושט ידו לתוך כיס חברו ולקח מעותיו ואין הבעלים רואין; וכן כל כיוצא בזה.  אבל אם לקח בגלוי ובפרהסיה ובחוזק יד, אין זה גנב אלא גזלן; לפיכך ליסטיס מזויין שגנב--אינו גזלן אלא גנב, אף על פי שהבעלים יודעין בשעה שגנב.</P>
<A NAME="4"> </A>
<P><B>ד</B>  גנב שהעידו עליו עדים כשרים שגנב, חייב לשלם שניים לבעל הגניבה:  אם גנב דינר, משלם שניים; גנב חמור או כסות או גמל, משלם שניים בדמיה.  נמצא מפסיד כשיעור שביקש לחסר את חברו.</P>
<A NAME="5"> </A>
<P><B>ה</B>  הגנב שהודה מעצמו שגנב--משלם את הקרן, ופטור מן הכפל:  שנאמר "אשר ירשיעון אלוהים, ישלם שניים לריעהו" (<A HREF="t/t0222.htm#8">שמות כב,ח</A>), לא המרשיע את עצמו משלם שניים.  והוא הדין לכל הקנסות, שהמודה בהן פטור.</P>
<A NAME="6"> </A>
<P><B>ו</B>  תשלומי כפל נוהגין בכול, חוץ משה ושור:  שהגונב את השה או את השור, וטבח או מכר--משלם על השה תשלומי ארבעה, ועל השור תשלומי חמישה.</P>
<A NAME="7"> </A>
<P><B>ז</B>  אחד האיש ואחד האישה שגנבו, חייבין לשלם תשלומי כפל ותשלומי ארבעה וחמישה.  הייתה אשת איש שאין לה לשלם--הרי הכפל עליה חוב עד שתתגרש או ימות בעלה, ובית דין נפרעין ממנה.  [ח] וקטן שגנב--פטור מן הכפל, ומחזירין דבר הגנוב ממנו; ואם איבדו--אינו חייב לשלם אף הקרן, ואפילו לאחר שהגדיל.</P>
<A NAME="8"> </A>
<P><B>ח</B>  [ט] העבד שגנב, פטור מן הכפל.  ובעליו פטורין--שאין אדם חייב על נזקי עבדיו, אף על פי שהן ממונו, מפני שיש בהן דעת, ואינו יכול לשומרן:  שאם יכעיסנו רבו, ילך וידליק גדיש באלף דינר וכיוצא בזה משאר נזקין.  נשתחרר העבד, חייב לשלם את הכפל.</P>
<A NAME="9"> </A>
<P><B>ט</B>  [י] ראוי לבית דין להכות את הקטנים על הגניבה כפי כוח הקטן, כדי שלא יהיו רגילין בה; וכן אם הזיקו שאר נזקין.  וכן מכין את העבדים שגנבו או שהזיקו מכה רבה, כדי שלא יהיו משלחת להזיק.</P>
<A NAME="10"> </A>
<P><B>י</B>  [יא] הייתה הגניבה ביד הגנב והשביחה מאליה, כגון כבשה שילדה, וגזזה--משלם אותה, ואת גיזותיה ואת ולדותיה; ואם אחר ייאוש ילדה וגזזה, משלם כשעת הגניבה.</P>
<A NAME="11"> </A>
<P><B>יא</B>  הוציא עליה הוצאות והשביחה, כגון שפיטם אותה--הרי השבח של גנב, אפילו לפני ייאוש; וכשמחזיר הגניבה עם הכפל, נוטל השבח מן הבעלים או מחשבין לו מן הכפל.</P>
<A NAME="12"> </A>
<P><B>יב</B>  הגניבה עצמה שהיא ביד הגנב, ולא נשתנת--חוזרת לבעליה, בין לפני ייאוש בין לאחר ייאוש, אלא שאחר ייאוש, השבח לגנב כמו שביארנו.  נשתנת הגניבה ביד הגנב--קניה וקנה שבחה, ואפילו לפני ייאוש; ואינו משלם אלא דמים.</P>
<A NAME="13"> </A>
<P><B>יג</B>  גנב כחושה והשמינה, או שמנה והכחישה--משלם תשלומי כפל או תשלומי ארבעה וחמישה, כשעת הגניבה.  גנב טלה ונעשה איל, עגל ונעשה שור--משלם תשלומי כפל, כשעת הגניבה; טבחו או מכרו אחר שהגדיל--נעשה שינוי בידו, וקנהו, ושלו הוא טובח ושלו הוא מוכר, ואינו משלם תשלומי ארבעה וחמישה.</P>
<A NAME="14"> </A>
<P><B>יד</B>  גנב בהמה או כלי וכיוצא בהן, ובשעת הגניבה היה שווה ארבעה, ועכשיו בשעת עמידה בדין שווה שניים--משלם קרן כשעת הגניבה, ותשלומי כפל או ארבעה וחמישה כשעת עמידה בדין.  היה שווה בשעת הגניבה שניים, ובשעת עמידה בדין ארבעה--אם שחט או מכר או שיבר הכלי או איבדו, משלם תשלומי כפל או ארבעה וחמישה כשעת עמידה בדין.  ואם מתה הבהמה או אבד הכלי מאליו, משלם תשלומי כפל כשעת הגניבה.</P>
<A NAME="15"> </A>
<P><B>טו</B>  מי שגנב כלי ושיברו או פחתו, או נשבר או נפחת מאליו--אין שמין לו הפחת:  אלא רואין כמה היה שווה הכלי, ומשלם לבעלים שניים בדמיו; והכלי השבור יהיה לגנב.  וכן כל כיוצא בזה.  ואם רצו הבעלים ליטול הכלי השבור, וישלם להם הפחת והכפל--שומעין להן.</P>
<A NAME="16"> </A>
<P><B>טז</B>  הגונב וטבח או מכר לפני ייאוש בעלים--אף על פי שלא קנה לוקח, והרי הגניבה חוזרת בעצמה מיד הלוקח--הרי זה משלם תשלומי ארבעה וחמישה; ואין צריך לומר אם טבח או מכר לאחר ייאוש--שהוא משלם תשלומי ארבעה וחמישה, שהרי הועיל במעשיו וקנה הלוקח.</P>
<A NAME="17"> </A>
<P><B>יז</B>  הגונב מאחר הגנב--אף על פי שנתייאשו הבעלים, אינו משלם תשלומי כפל; ואם טבח ומכר, אינו משלם תשלומי ארבעה וחמישה:  לגנב הראשון אינו משלם, שהרי דין הבהמה הזאת לחזור בעיניה לבעלים ולא קניה הגנב; ולא לבעלים אינו חייב לשלם הכפל או ארבעה וחמישה, מפני שלא גנב מרשותן.</P>
<A NAME="18"> </A>
<P><B>יח</B>  גנב וטבח, ובא גנב אחר וגנב הטבח--משלם תשלומי כפל לגנב הראשון, שהרי קנה בשינוי מעשה; וגנב הראשון משלם תשלומי ארבעה וחמישה.</P>
<A NAME="19"> </A>
<P><B>יט</B>  גנב ומכר, ובא אחר וגנב מן הלוקח--אם נתייאשו הבעלים--הרי הראשון משלם תשלומי ארבעה וחמישה, והגנב השני משלם תשלומי כפל; ואם לא נתייאשו הבעלים, אין האחרון משלם אלא קרן בלבד.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b200.htm">הלכות גניבה</A> - <A HREF="b2.htm">הכול</A><BR>פרק
א
<A HREF="b202.htm">ב</A>
<A HREF="b203.htm">ג</A>
<A HREF="b204.htm">ד</A>
<A HREF="b205.htm">ה</A>
<A HREF="b206.htm">ו</A>
<A HREF="b207.htm">ז</A>
<A HREF="b208.htm">ח</A>
<A HREF="b209.htm">ט</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('b201')</SCRIPT></P>
</DIV></BODY></HTML>
