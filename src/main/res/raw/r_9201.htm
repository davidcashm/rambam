<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2007 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר הקרבנות - הלכות חגיגה פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="9.htm">ספר הקרבנות</A> -
<A HREF="9200.htm">הלכות חגיגה</A> - <A HREF="92.htm">הכול</A><BR>פרק
א
<A HREF="9202.htm">ב</A>
<A HREF="9203.htm">ג</A>
</P>
<HR>
<H2>הלכות חגיגה פרק א</H2>
<A NAME="1"> </A>
<P><B>א</B>  שלוש מצוות עשה נצטוו ישראל בכל רגל משלושה רגלים, ואלו הן:  הראייה, שנאמר "ייראה, כל זכורך" (<A HREF="t/t0223.htm#17">שמות כג,יז</A>; <A HREF="t/t0234.htm#23">שמות לד,כג</A>; <A HREF="t/t0516.htm#16">דברים טז,טז</A>); והחגיגה, שנאמר "תחוג לה' אלוהיך" (<A HREF="t/t0516.htm#15">דברים טז,טו</A>); והשמחה, שנאמר "ושמחת, בחגך" (<A HREF="t/t0516.htm#14">דברים טז,יד</A>).</P>
<A NAME="2"> </A>
<P><B>ב</B>  הראייה האמורה בתורה--הוא שייראה פניו בעזרה ביום טוב הראשון של חג, ויביא עימו קרבן עולה בין מן העוף בין מן הבהמה.  ומי שבא לעזרה ביום ראשון, ולא הביא עולה--לא דייו שלא עשה מצות עשה, אלא שעבר על מצות לא תעשה:  שנאמר "לא ייראו פניי, ריקם" (<A HREF="t/t0223.htm#15">שמות כג,טו</A>; <A HREF="t/t0234.htm#20">שמות לד,כ</A>).  ואינו לוקה על לאו זה, שהרי לא עשה מעשה.</P>
<A NAME="3"> </A>
<P><B>ג</B>  החגיגה האמורה בתורה--הוא שיקריב שלמים ביום טוב הראשון של חג, כשיבוא להיראות; והדבר ידוע שאין השלמים באים אלא מן הבהמה.  ושתי מצוות אלו, שהן הראייה והחגיגה--אין הנשים חייבות בהן.</P>
<A NAME="4"> </A>
<P><B>ד</B>  השמחה האמורה ברגלים--הוא שיקריב שלמים יתר על שלמי חגיגה, ואלו הן הנקראין שלמי שמחה:  שנאמר "וזבחת שלמים, ואכלת שם; ושמחת, לפני ה' אלוהיך" (<A HREF="t/t0527.htm#7">דברים כז,ז</A>).  ונשים חייבות, במצוה זו.</P>
<A NAME="5"> </A>
<P><B>ה</B>  [ב] הראייה והחגיגה--אין לה שיעור מן התורה, שנאמר "איש, כמתנת ידו, כברכת ה' אלוהיך, אשר נתן לך" (<A HREF="t/t0516.htm#17">דברים טז,יז</A>); אבל מדברי סופרים שלא יהא קרבן עולת ראייה פחות משווה מעה כסף, ולא שלמי חגיגה פחות משווה שתי כסף.  ומצוה להביא כפי עושרו, שנאמר "איש, כמתנת ידו".  [ג] שלמי שמחה, לא נתנו חכמים בהן שיעור.</P>
<A NAME="6"> </A>
<P><B>ו</B>  בעת שיעלה אדם לירושלים לחוג--אם היו בידו קרבנות הראייה, או יעלה עימו כסף לקנות בו הקרבן.  ואם אין בידו כסף, לא יביא שווהו; אפילו היה בידו שווה כמה זהובים, אסור לו לעלות ריקם בלא כסף ולא קרבן.  ולמה אסרו שיעלה בידו שווה כסף--גזירה שמא לא ימצא למכור, או שמא יימצאו המעות סיגים.</P>
<A NAME="7"> </A>
<P><B>ז</B>  [ד] מי שלא הקריב ביום טוב הראשון עולת ראייתו ושלמי חגיגתו, הרי זה מקריבן בשאר ימות הרגל:  שנאמר "שבעת ימים, תחוג לה'" (<A HREF="t/t0516.htm#15">דברים טז,טו</A>)--מלמד שכולן ראויין לחגיגה, וכולן תשלומי ראשון הם.  [ה] ומצוה להקדים, ולהקריב בראשון; לא הקריב בראשון, בין שוגג בין מזיד--יקריב בשני.  וכל המאחר--הרי זה מגונה, ועליו נאמר "נוגי ממועד אספתי" (<A HREF="t/t2103.htm#18">צפניה ג,יח</A>).  [ו] עבר הרגל ולא חג, אינו חייב באחריותו; ועל זה וכיוצא בו נאמר, "מעוות, לא יוכל לתקון" (<A HREF="t/t3101.htm#15">קוהלת א,טו</A>).</P>
<A NAME="8"> </A>
<P><B>ח</B>  [ז] מי שלא חג ביום טוב הראשון של חג הסוכות, חוגג את כל הרגל, וביום טוב האחרון, שהוא שמיני; ואף השמיני, תשלומי ראשון הוא.  וכן מי שלא חג ביום חג השבועות, חוגג כל שבעה, ויש לו תשלומין, כל ששת הימים שלאחר חג השבועות; ודבר זה מפי השמועה נאמר, שחג השבועות כחג המצות לתשלומין.</P>
<A NAME="9"> </A>
<P><B>ט</B>  [ח] עולת ראייה ושלמי חגיגה, אינן דוחין לא את השבת ולא את הטומאה, לפי שאין להן זמן קבוע, כקרבנות הציבור:  שאם אינו חוגג היום, חוגג למחר כמו שביארנו.  אבל דוחין את יום טוב; ואף על פי שאין מקריבין ביום טוב נדרים ונדבות, מקריבין עולת ראייה ושלמי חגיגה ושלמי שמחה, שאין אלו נדרים ונדבות, אלא חובות.</P>
<A NAME="10"> </A>
<P><B>י</B>  [ט] כשמקריב המקריב עולת ראייתו ושלמי חגיגתו ושמחתו ביום טוב, סומך עליהן בכל כוחו כדרך שעושה בשאר הימים:  אף על פי שסמיכה אינה מעכבת, כמו שביארנו במעשה הקרבנות, לא גזרו עליה משום שבות.  [י] המפריש עולת ראייתו ומת, יורשין חייבין להביאה.</P>
<A NAME="11"> </A>
<P><B>יא</B>  מותר להקריב בחולו של מועד נדרים ונדבות--שנאמר "אלה תעשו לה', במועדיכם--לבד מנדריכם ונדבותיכם" (<A HREF="t/t0429.htm#39">במדבר כט,לט</A>), מכלל שקרבין ברגל.  "לעולותיכם" (שם), כגון עולת מצורע ועולת יולדת; "ולמנחותיכם" (שם), להביא מנחת חוטא ומנחת קנאות; "ולשלמיכם" (שם), לרבות שלמי נזיר.  הכול קרבין במועד, ואין קרבין ביום טוב.</P>
<A NAME="12"> </A>
<P><B>יב</B>  [יא] מי שהיו לו אוכלין מרובין ונכסים מועטין--מביא שלמי חגיגה מרובין, ועולות ראייה מועטין; היו לו אוכלין מועטין ונכסים מרובין--מביא עולות ראייה מרובות, ושלמי חגיגה מועטות.  היה זה וזה מועט--על זה אמרו, לא יפחות ממעה לעולה ושתי כסף לשלמים; זה וזה מרובה--על זה נאמר, "כברכת ה' אלוהיך, אשר נתן לך" (<A HREF="t/t0516.htm#17">דברים טז,יז</A>).
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="9.htm">ספר הקרבנות</A> -
<A HREF="9200.htm">הלכות חגיגה</A> - <A HREF="92.htm">הכול</A><BR>פרק
א
<A HREF="9202.htm">ב</A>
<A HREF="9203.htm">ג</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('9201')</SCRIPT></P>
</DIV></BODY></HTML>
