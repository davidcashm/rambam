<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2009 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זרעים - הלכות תרומות פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7300.htm">הלכות תרומות</A> - <A HREF="73.htm">הכול</A><BR>פרק
<A HREF="7301.htm">א</A>
<A HREF="7302.htm">ב</A>
<A HREF="7303.htm">ג</A>
ד
<A HREF="7305.htm">ה</A>
<A HREF="7306.htm">ו</A>
<A HREF="7307.htm">ז</A>
<A HREF="7308.htm">ח</A>
<A HREF="7309.htm">ט</A>
<A HREF="7310.htm">י</A>
<A HREF="7311.htm">יא</A>
<A HREF="7312.htm">יב</A>
<A HREF="7313.htm">יג</A>
<A HREF="7314.htm">יד</A>
<A HREF="7315.htm">טו</A>
</P>
<HR>
<H2>הלכות תרומות פרק ד</H2>
<A NAME="1"> </A>
<P><B>א</B>  עושה אדם שליח להפריש לו תרומות ומעשרות--שנאמר "כן תרימו גם אתם" (<A HREF="t/t0418.htm#28">במדבר יח,כח</A>), לרבות את השליח; ואין עושין שליח גוי, שנאמר "גם אתם"--מה אתם בני ברית, אף שלוחכם בני ברית.</P>
<A NAME="2"> </A>
<P><B>ב</B>  חמישה לא יתרומו; ואם תרמו, אין תרומתן תרומה:  החירש, והשוטה, והקטן; והנוכרי שתרם של ישראל, ואפילו ברשותו; והתורם את שאינו שלו, שלא ברשות הבעלים.  אבל התורם משלו על של אחרים--הרי זו תרומה, ותיקן פירותיהם; וטובת הנאה שלו, שנותנה לכל כוהן שירצה.</P>
<A NAME="3"> </A>
<P><B>ג</B>  התורם שלא ברשות, או שירד לתוך שדה חברו וליקט פירות שלא ברשות כדי שייקחם ותרם:  אם בא בעל הבית ואמר לו, הלך אצל היפות--אם היו שם יפות ממה שתרם--תרומתו תרומה, שהרי אינו מקפיד; ואם לא היו שם יפות ממה שתרם--אין תרומתו תרומה, שלא אמר לו אלא דרך מיחוי.  ואם בא בעל הבית וליקט והוסיף--בין יש לו יפות מהן בין אין לו, תרומתו תרומה.</P>
<A NAME="4"> </A>
<P><B>ד</B>  חמישה לא יתרומו; ואם תרמו, תרומתן תרומה:  חירש מדבר ואינו שומע, לפי שאינו שומע הברכה; והאילם ששומע ואינו מדבר והערום, מפני שאינן יכולין לברך; והשיכור והסומה, מפני שאינן יכולין לכוון ולהפריש את היפה.</P>
<A NAME="5"> </A>
<P><B>ה</B>  קטן שהגיע לעונת נדרים--אף על פי שלא הביא שתי שערות, ולא נעשה גדול--אם תרם, תרומתו תרומה, ואפילו בתרומה של תורה, הואיל ונדריהן והקדשן קיימין מן התורה כמו שביארנו בנדרים.</P>
<A NAME="6"> </A>
<P><B>ו</B>  האומר לשלוחו צא ותרום לי, והלך לתרום, ואינו יודע אם תרם או לא תרם, ובא ומצא כרייו תרום--אין חזקתו תרום:  שאין אומרין באיסורין חזקת שליח עושה שליחותו להקל, אלא להחמיר; וחושש שמא אחר תרם, שלא ברשות.</P>
<A NAME="7"> </A>
<P><B>ז</B>  האומר לשלוחו צא ותרום, תורם כדעתו של בעל הבית:  אם היה יודע בו שהוא בעל עין רעה, מפריש אחד משישים; ואם בעל נפש שבעה, מפריש לו אחד מארבעים.  ואם אינו יודע דעתו--מפריש לו בבינונית, אחד מחמישים.</P>
<A NAME="8"> </A>
<P><B>ח</B>  נתכוון לבינונית, ועלתה בידו אחת מארבעים או אחת משישים--תרומתו תרומה; ואם נתכוון להוסיף על הבינונית, ותרם אפילו אחת מתשעה וארבעים--אין תרומתו תרומה.</P>
<A NAME="9"> </A>
<P><B>ט</B>  [ח] פירות השותפין חייבין בתרומה ומעשרות--שנאמר "מעשרותיכם" (<A HREF="t/t0418.htm#28">במדבר יח,כח</A>), אפילו של שניים; והשותפין, אין צריכין ליטול רשות זה מזה, אלא כל התורם מהן, תרומתו תרומה.</P>
<A NAME="10"> </A>
<P><B>י</B>  תרם אחד מהן, ובא השני ותרם תרומה, שהרי לא ידע שתרם חברו--אם היו ממחין זה על זה, תרומת השני אינה תרומה.  ואם לא היו ממחין ותרם הראשון כשיעור, אין תרומת השני תרומה; ואם לא תרם הראשון כשיעור, תרומת שניהן תרומה.</P>
<A NAME="11"> </A>
<P><B>יא</B>  [ט] האומר לשותפו או לבן ביתו או לעבדו ושפחתו, תרום, והלכו לתרום, וביטל שליחותן קודם שיתרומו--אם לא שינה השליח, תרומתו תרומה; ואם שינה--כגון שאמר לו תרום מן הצפון, ותרם מן הדרום--הואיל וביטל שליחותו מקודם, אינה תרומה.</P>
<A NAME="12"> </A>
<P><B>יב</B>  [י] אריס שתרם, ובא בעל הבית ועיכב--אם עד שלא תרם עיכב, אין תרומתו תרומה; ואם משתרם עיכב, תרומתו תרומה.  והאפטרופין תורמין נכסי יתומים.</P>
<A NAME="13"> </A>
<P><B>יג</B>  [יא] הגנב והגזלן והאנס, תרומתן תרומה:  ואם היו הבעלים רודפין, אין תרומתן תרומה.  [יב] הבן והשכיר והעבד והאישה, תורמין על מה שהן אוכלין; אבל לא יתרומו על הכול, שאין אדם תורם דבר שאינו שלו.  הבן בשאוכל אביו, והאישה בעיסתה--תורמין, מפני שהן ברשות.</P>
<A NAME="14"> </A>
<P><B>יד</B>  [יג] הפועלים, אין להן רשות לתרום שלא מדעת בעל הבית:  חוץ מן הדורכין בגת--שאם ירצו לטמא את היין, הרי הן מטמאים אותו מיד; ולפי שמסר להן והאמינם על כך, הרי הן כשלוחין, ואם תרמו, תרומתן תרומה.  [יד] ופועל שאמר לו בעל הבית, כנוס לי גורני, ותרם, ואחר כך כנס--תרומתו תרומה.</P>
<A NAME="15"> </A>
<P><B>טו</B>  הנוכרי שהפריש תרומה משלו--דין תורה שאינה תרומה, לפי שאינו חייב.  ומדבריהן גזרו, שתהיה תרומתן תרומה:  גזירה--משום בעלי כיסין, שלא יהיה זה הממון לישראל ויתלה אותו בגוי כדי לפוטרו.  ובודקין את הגוי שהפריש תרומה:  אם אמר בדעת ישראל הפרשתיה, תינתן לכוהן; ואם לאו--טעונה גניזה, שמא בליבו לשמיים.</P>
<A NAME="16"> </A>
<P><B>טז</B>  במה דברים אמורים, בארץ ישראל.  אבל גוי שהפריש תרומה בחוצה לארץ, לא גזרו עליה:  מודיעין אותו שאינו צריך, ואינה תרומה כלל.</P>
<A NAME="17"> </A>
<P><B>יז</B>  [טז] המתכוון לומר תרומה ואמר מעשר, מעשר ואמר תרומה--לא אמר כלום:  עד שיהיה פיו וליבו שווין.  הפריש תרומה במחשבתו, ולא הוציא בשפתיו כלום--הרי זו תרומה:  שנאמר "ונחשב לכם, תרומתכם" (<A HREF="t/t0418.htm#27">במדבר יח,כז</A>), במחשבה בלבד תהיה תרומה.</P>
<A NAME="18"> </A>
<P><B>יח</B>  [יז] המפריש תרומה על תנאי--אם נתקיים התנאי, הרי היא תרומה; ואם לא נתקיים, אינה תרומה.  וכן המפריש תרומה או מעשרות, וניחם עליהן--הרי זה נשאל עליהן לחכם ומתיר לו, כדרך שמתירין שאר הנדרים; ותחזור חולין כמות שהייתה--עד שיפריש פעם שנייה אותה שהפריש תחילה, או פירות אחרות.</P>
<A NAME="19"> </A>
<P><B>יט</B>  [יח] התורם בור של יין, ואמר הרי זו תרומה על מנת שתעלה שלם--צריך שתעלה שלם מן השבר ומן השפיכה, אבל לא מן הטומאה; ואם נשברה, אינה מדמעת.  הניחה במקום שאם תישבר שם או תתגלגל לא תגיע לבור--הרי זו מדמעת, שכבר נתקיים תנאו.</P>
<A NAME="20"> </A>
<P><B>כ</B>  [יט] במה דברים אמורים, בתרומה גדולה.  אבל בתרומת מעשר, שמותר לתרום שלא מן המוקף--כיון שעלתה, נתקיים תנאו; והרי היא תרומת מעשר--ואף על פי שנשברה או נשפכה, ואין צריך לומר שנטמאת.</P>
<A NAME="21"> </A>
<P><B>כא</B>  [כ] האומר שלמעלה תרומה ושלמטה חולין, או שלמעלה חולין ושלמטה תרומה--דבריו קיימין, שהדבר תלוי בדעת התורם.</P>
<A NAME="22"> </A>
<P><B>כב</B>  [כא] התורם את הגורן--צריך שיכוון את ליבו שתהיה זו תרומה על הכרי, ועל מה שבקטיעין, ועל מה שבצדדין, ועל מה שבתוך התבן; התורם את היקב--צריך שיכוון את ליבו לתרום על מה שבחרצנין, ועל מה שבזוגין; התורם את הבור של יין, צריך שיכוון את ליבו לתרום על מה שבגפת.  ואם לא נתכוון, אלא תרם סתם--נפטר הכול:  שתנאי בית דין הוא, שהתרומה על הכול.  התורם כלכלה של תאנים, ונמצאו תאנים בצד הכלכלה--הרי אלו פטורין, מפני שבליבו לתרום על הכול.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7300.htm">הלכות תרומות</A> - <A HREF="73.htm">הכול</A><BR>פרק
<A HREF="7301.htm">א</A>
<A HREF="7302.htm">ב</A>
<A HREF="7303.htm">ג</A>
ד
<A HREF="7305.htm">ה</A>
<A HREF="7306.htm">ו</A>
<A HREF="7307.htm">ז</A>
<A HREF="7308.htm">ח</A>
<A HREF="7309.htm">ט</A>
<A HREF="7310.htm">י</A>
<A HREF="7311.htm">יא</A>
<A HREF="7312.htm">יב</A>
<A HREF="7313.htm">יג</A>
<A HREF="7314.htm">יד</A>
<A HREF="7315.htm">טו</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('7304')</SCRIPT></P>
</DIV></BODY></HTML>
