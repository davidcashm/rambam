<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר נשים - הלכות נערה בתולה פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="4.htm">ספר נשים</A> -
<A HREF="4400.htm">הלכות נערה בתולה</A> - <A HREF="44.htm">הכול</A><BR>פרק
<A HREF="4401.htm">א</A>
<A HREF="4402.htm">ב</A>
ג
</P>
<HR>
<H2>הלכות נערה בתולה פרק ג</H2>
<A NAME="1"> </A>
<P><B>א</B>  המוציא שם רע על בת ישראל, ונמצא הדבר שקר--לוקה, שנאמר "וייסרו, אותו" (<A HREF="t/t0522.htm#18">דברים כב,יח</A>); ואזהרה שלו, מ"לא תלך רכיל בעמיך" (<A HREF="t/t0319.htm#16">ויקרא יט,טז</A>).  ונותן לאביה, משקל מאה סלעים כסף מזוקק; ואם הייתה יתומה, הרי הן של עצמה.  [ב] והמוציא שם רע על הקטנה, או על הבוגרת--פטור מן הקנס, ומן המלקות; ואינו חייב, עד שיוציא על הנערה--שנאמר "והוציאו את בתולי הנערה" (<A HREF="t/t0522.htm#15">דברים כב,טו</A>; <A HREF="t/t0522.htm#19">וראה דברים כב,יט</A>), "נערה" מלא דיבר הכתוב.</P>
<A NAME="2"> </A>
<P><B>ב</B>  [ג] אין דנין דין זה אלא בפני הבית, ובבית דין של עשרים ושלושה--מפני שיש בדין מוציא שם רע, דיני נפשות:  שאם נמצא הדבר כמו שאמר, הרי זו נהרגת.  אבל האונס והמפתה, דנין בהן בכל זמן בשלושה, כמו שיתבאר בהלכות סנהדרין.</P>
<A NAME="3"> </A>
<P><B>ג</B>  [ד] ומצות עשה של תורה, שתשב אשת מוציא שם רע תחתיו לעולם, שנאמר "ולו תהיה לאישה" (<A HREF="t/t0522.htm#19">דברים כב,יט</A>), אפילו עיוורת או מוכת שחין.  ואם גירשה--עבר על לא תעשה, שנאמר "לא יוכל לשלחה כל ימיו" (שם).  וכופין אותו ומחזיר, ואינו לוקה, כמו שביארנו באונס; ואם קדם אחר וקידשה, או שמתה, או שהיה כוהן שאסור בגרושה--לוקה על גירושיה.</P>
<A NAME="4"> </A>
<P><B>ד</B>  [ה] נמצא בה דבר זימה, או שנמצאת אסורה עליו מחייבי לאוין, או מחייבי עשה, ואפילו שנייה--הרי זה יגרשנה בגט:  שנאמר "ולו תהיה לאישה" (<A HREF="t/t0522.htm#19">דברים כב,יט</A>), אישה הראויה לו.  ולמה לא יבוא עשה וידחה לא תעשה, בין במוציא שם רע בין באונס, ויישא זו האסורה לו--שהרי אפשר שלא תרצה היא לישב, ונמצא עשה ולא תעשה קיימין.</P>
<A NAME="5"> </A>
<P><B>ה</B>  [ו] כיצד הוצאת שם רע--הוא שיבוא לבית דין ויאמר, נערה זו בעלתי אותה ולא מצאתי לה בתולים, וכשביקשתי על הדבר, נודע לי שזינתה תחתיי אחר שאירסתיה, ואלו הן עדיי שזינתה בפניהן; ובית דין שומעין דברי העדים, וחוקרין עדותן:  אם נמצא הדבר אמת, נסקלת; ואם הביא האב עדים והזימו העדים שהביא הבעל, ונמצאו שהעידו שקר--ייסקלו, וילקה הוא, וייתן מאה סלע.</P>
<A NAME="6"> </A>
<P><B>ו</B>  ועל זה נאמר "ואלה, בתולי בתי" (<A HREF="t/t0522.htm#17">דברים כב,יז</A>), אלו העדים שיזימו עדי הבעל.  חזר הבעל והביא עדים אחרים, והזים עדי האב--הרי הנערה ועדי אביה נסקלין; ועל זה נאמר "ואם אמת היה, הדבר הזה" (<A HREF="t/t0522.htm#20">דברים כב,כ</A>), מפי השמועה למדו שפרשה זו, יש בה עדים וזוממין וזוממי זוממין.</P>
<A NAME="7"> </A>
<P><B>ז</B>  הוציא עליה שם רע, והיא בוגרת--אף על פי שהביא עדים שזינת תחתיו, כשהייתה נערה--הרי זה פטור מן המלקות ומן הקנס; ואם נמצא הדבר אמת--הרי זו תיסקל, אף על פי שהיא בוגרת, הואיל ובעת שזינתה נערה הייתה.</P>
<A NAME="8"> </A>
<P><B>ח</B>  כל נערה שאין לה קנס, אם נאנסה או נתפתתה--כך המוציא עליה שם רע, פטור מן המלקות ומן התשלומין.  וכן הנוכרית שנתגיירה והשפחה שנשתחררה, פחותה מבת שלוש שנים--אפילו הייתה הורתה שלא בקדושה, ולידתה בקדושה--המוציא עליה שם רע, פטור מן הקנס ומן המלקות:  שנאמר "כי הוציא שם רע, על בתולת ישראל" (<A HREF="t/t0522.htm#19">דברים כב,יט</A>), עד שתהיה הורתה ולידתה בקדושה.</P>
<A NAME="9"> </A>
<P><B>ט</B>  קידש נערה וגירשה, וחזר וקידשה והוציא עליה שם רע, והביא עדים שזינתה תחתיו בקידושין הראשונים, ונמצאו זוממים--הרי זה פטור.  וכן אם הייתה יבמתו שכנסה, והוציא עליה שם רע, והביא עדים שזינתה תחת קידושי אחיו, ונמצאו זוממים--הרי זה פטור מן המלקות ומן התשלומין.  וכל הפטור--אם רצה לגרש, יגרש.</P>
<A NAME="10"> </A>
<P><B>י</B>  אינו חייב עד שיבעול אותה כדרכה, ויוציא שם רע כדרכה.  בעלה שלא כדרכה, ואמר לא מצאתיה בתולה--פטור; ומכין אותו מכת מרדות.  [יא] וכן אם אמר לא מצאתיה בתולה, ולא אמר שזינתה תחתיי, או שאמר זינתה תחתיי, ולא הביא עדים אלא באו מאליהם--הרי זה פטור, אף על פי שהעדים נהרגים אם הוזמו.</P>
<A NAME="11"> </A>
<P><B>יא</B>  [יב] זה שנאמר בתורה "ופרשו, השמלה" (<A HREF="t/t0522.htm#17">דברים כב,יז</A>)--לשון כבוד, שנושאין ונותנין בסתרי הדבר; וכן זה שיאמר האב "ואלה, בתולי בתי" (שם), הן זוממי עדי הבעל.  וזה שנאמר "ואם אמת היה, הדבר" (<A HREF="t/t0522.htm#20">דברים כב,כ</A>)--תיהרג בשזינת אחר האירוסין בעדים, שנאמר "לזנות בית אביה" (<A HREF="t/t0522.htm#21">דברים כב,כא</A>); אבל קודם האירוסין, כבר דנה תורה בה שהיא פטורה מכלום, ובועלה חייב בתשלומי ממון בלבד, בין פיתה בין אנס.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="4.htm">ספר נשים</A> -
<A HREF="4400.htm">הלכות נערה בתולה</A> - <A HREF="44.htm">הכול</A><BR>פרק
<A HREF="4401.htm">א</A>
<A HREF="4402.htm">ב</A>
ג
</P>
<HR>
<P>יש לך שאלה או הערה?  <SCRIPT TYPE="text/javascript">email('4403')</SCRIPT></P>
</DIV></BODY></HTML>
