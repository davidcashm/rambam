<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות טומאת אוכלין פרק טז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a600.htm">הלכות טומאת אוכלין</A> - <A HREF="a6.htm">הכול</A><BR>פרק
<A HREF="a601.htm">א</A>
<A HREF="a602.htm">ב</A>
<A HREF="a603.htm">ג</A>
<A HREF="a604.htm">ד</A>
<A HREF="a605.htm">ה</A>
<A HREF="a606.htm">ו</A>
<A HREF="a607.htm">ז</A>
<A HREF="a608.htm">ח</A>
<A HREF="a609.htm">ט</A>
<A HREF="a610.htm">י</A>
<A HREF="a611.htm">יא</A>
<A HREF="a612.htm">יב</A>
<A HREF="a613.htm">יג</A>
<A HREF="a614.htm">יד</A>
<A HREF="a615.htm">טו</A>
טז
</P>
<HR>
<H2>הלכות טומאת אוכלין פרק טז</H2>
<A NAME="1"> </A>
<P><B>א</B>  כל האגודות שבשווקים, וכל הקמחים וכל הסלתות שבשווקים--בחזקת מוכשרין:  האגודות, מפני שדרכן לזלף המים עליהן תמיד; והקמח והסלת, לותתין אותו ואחר כך טוחנין אותו.</P>
<A NAME="2"> </A>
<P><B>ב</B>  וכן חיטים שחולקין אותן בריחיים אחת לשתיים ואחת לשלוש כדי לעשות מהן מעשה קדירה, כגון הריפות וכיוצא בהן--הרי הן בחזקת מוכשרין בכל מקום, בין של שווקים בין של בתים:  מפני שלותתין אותן כדי להסיר קליפתן.</P>
<A NAME="3"> </A>
<P><B>ג</B>  [ב] כל אלו שהן בחזקת מוכשרין--הרי הן בחזקת טומאה, מפני שהכול ממשמשין בהן והן מוכשרין.  ועל כולן, נאמן עם הארץ לומר לא הוכשרו; ואין צריך לומר שאר אוכלין שאין להן חזקה, שעם הארץ נאמן עליהן לומר לא הוכשרו.</P>
<A NAME="4"> </A>
<P><B>ד</B>  [ג] כל הדגים בחזקת מוכשרין, ואין עם הארץ נאמן עליהן לומר לא הוכשרו; לפיכך הדגים לעולם בחזקת טומאה.</P>
<A NAME="5"> </A>
<P><B>ה</B>  הדגים--בין שצדן בחרם, בין שצדן בכפיף, בין שצדן במצודה--אם לא ניער את המצודה עליהן, לא הוכשרו; ואם ניער, הוכשרו.  ואין עם הארץ נאמן לומר לא ניערתי את המצודה עליהן, והרי הן בחזקת טומאה עד שיתכוון לצודן בטהרה.</P>
<A NAME="6"> </A>
<P><B>ו</B>  [ד] כל הציר בחזקת מוכשר.  ציר טהור שנפל לתוכו מים כל שהן--הרי הכול משקה, ומכשיר ומיטמא טומאת משקין; לפיכך חזקתו טמא.  נפל לתוכו יין ודבש וחלב, הולכין אחר הרוב.  וכן מי פירות שנתערבו בשאר המשקין, הולכין אחר הרוב; נתערבו במים כל שהן--הרי הכול משקה, ומיטמא טומאת משקין ומכשיר.  וציר חגבים טמאים--אינו מכשיר, אבל מיטמא טומאת משקין.</P>
<A NAME="7"> </A>
<P><B>ז</B>  [ה] הלוקח ציר מעם הארץ--משיקו במים, וטהור:  שאם היה רוב הציר מים, הרי המים מיטהרין במקוה; ואם היה רובו מליחה של דגים, אינה מקבלת טומאה, והמים שבה, בטלו במיעוטן.  במה דברים אמורים, לטבול בהן פת; אבל לקדירה, מצא מין את מינו וניעור, ונמצאו רוב המים טמאים, שהמיעוט שהיה בציר לא טהר במקוה.</P>
<A NAME="8"> </A>
<P><B>ח</B>  [ו] הפירות בכל מקום בחזקת טהרה, אפילו היה המוכר גוי, עד שיידע שהוכשרו, או שהיו מדברים שחזקתן מוכשרין.  [ז] האוג, בכל מקום בחזקת טומאה.  וכן כל הקישואין והדלועין התלויות בגמי על פתחי חנייות, בחזקת מוכשרין וטמאין.</P>
<A NAME="9"> </A>
<P><B>ט</B>  [ח] כל הכתוב בתורה ובדברי קבלה מהלכות הטומאות והטהרות--אינו אלא לעניין מקדש וקדשיו ותרומות ומעשר שני בלבד, שהרי הזהיר את הטמאין מלהיכנס למקדש או לאכול קודש או תרומה ומעשר בטומאה.  אבל החולין--אין בהן איסור כלל, אלא מותר לאכול חולין טמאין ולשתות משקין טמאין:  הרי נאמר בתורה "והבשר אשר ייגע בכל טמא, לא ייאכל--באש, יישרף" (<A HREF="t/t0307.htm#19">ויקרא ז,יט</A>)--מכלל שהחולין מותרין, שאינו מדבר אלא בבשר קודשים.</P>
<A NAME="10"> </A>
<P><B>י</B>  אם כן מפני מה נאמר הראשון שבחולין טמא והשני פסול:  לא שיהיה אסור באכילה, אלא למנות ממנו לתרומה ולקודש, שאם נגע שני של חולין בתרומה פסלה ועשה אותה שלישי.  וכן אם נגע באוכלין של קודש--טימאן, ועשה אותן שלישי כמו שביארנו; וכן האוכל אוכל שני של חולין--אם נגע בתרומה, פסלה.</P>
<A NAME="11"> </A>
<P><B>יא</B>  [ט] כשם שמותר לאכול חולין טמאין ולשתותן, כך מותר לגרום טומאה לחולין שבארץ ישראל; ויש לו לטמא את החולין המתוקנין, לכתחילה.  וכן מותר לאדם ליגע בכל הטומאות ולהיטמא בהן:  שהרי הזהיר הכתוב את בני אהרון ואת הנזיר מהיטמא במת, מכלל שכל העם מותרין; ושאף כוהנים ונזירים מותרין להיטמא בשאר טומאות, חוץ מטומאת מת.</P>
<A NAME="12"> </A>
<P><B>יב</B>  [י] כל ישראל מוזהרין להיות טהורים בכל רגל, מפני שהן נכונים להיכנס למקדש ולאכול קודשים.  וזה שנאמר בתורה "ובנבלתם לא תיגעו" (<A HREF="t/t0311.htm#8">ויקרא יא,ח</A>; <A HREF="t/t0514.htm#8">דברים יד,ח</A>), ברגל בלבד; ואם נטמא, אינו לוקה.  אבל בשאר ימות השנה, אינו מוזהר.</P>
<A NAME="13"> </A>
<P><B>יג</B>  [יא] "הטמא, והטהור, יחדיו" (<A HREF="t/t0512.htm#22">דברים יב,כב</A>; <A HREF="t/t0515.htm#22">דברים טו,כב</A>)--מפי השמועה למדו שהטמא והטהור, אוכלין בקערה אחת.  אבל לא יאכל הבעל עם אשתו בקערה אחת, כשהיא נידה; ולא ישתה עימה, ולא תמזוג לו את הכוס, כמו שביארנו.  ולא יאכל הזב עם הזבה, מפני הרגל עבירה, שמא יבוא לבעול.</P>
<A NAME="14"> </A>
<P><B>יד</B>  [יב] אף על פי שמותר לאכול אוכלין טמאים ולשתות משקין טמאים, חסידים הראשונים היו אוכלין חוליהן בטהרה ונזהרין מן הטומאות כולן כל ימיהן; והן הנקראין פרושים.  ודבר זה קדושה יתרה היא, ודרך חסידות שיהיה אדם נבדל ופורש משאר העם, ולא ייגע בהן ולא יאכל וישתה עימהן:  שהפרישות מביאה לידי טהרת הגוף ממעשים הרעים, וטהרת הגוף מביאה לידי קדושת הנפש מן הדעות הרעות, וקדושת הנפש גורמת להידמות בשכינה, שנאמר "והתקדשתם והייתם קדושים, כי קדוש אני" (<A HREF="t/t0311.htm#44">ויקרא יא,מד</A>).
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a600.htm">הלכות טומאת אוכלין</A> - <A HREF="a6.htm">הכול</A><BR>פרק
<A HREF="a601.htm">א</A>
<A HREF="a602.htm">ב</A>
<A HREF="a603.htm">ג</A>
<A HREF="a604.htm">ד</A>
<A HREF="a605.htm">ה</A>
<A HREF="a606.htm">ו</A>
<A HREF="a607.htm">ז</A>
<A HREF="a608.htm">ח</A>
<A HREF="a609.htm">ט</A>
<A HREF="a610.htm">י</A>
<A HREF="a611.htm">יא</A>
<A HREF="a612.htm">יב</A>
<A HREF="a613.htm">יג</A>
<A HREF="a614.htm">יד</A>
<A HREF="a615.htm">טו</A>
טז
</P>
<HR>
<P>יש לך שאלה או הערה?  <SCRIPT TYPE="text/javascript">email('a616')</SCRIPT></P>
</DIV></BODY></HTML>
