<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זרעים - הלכות תרומות פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7300.htm">הלכות תרומות</A> - <A HREF="73.htm">הכול</A><BR>פרק
<A HREF="7301.htm">א</A>
<A HREF="7302.htm">ב</A>
<A HREF="7303.htm">ג</A>
<A HREF="7304.htm">ד</A>
<A HREF="7305.htm">ה</A>
<A HREF="7306.htm">ו</A>
<A HREF="7307.htm">ז</A>
ח
<A HREF="7309.htm">ט</A>
<A HREF="7310.htm">י</A>
<A HREF="7311.htm">יא</A>
<A HREF="7312.htm">יב</A>
<A HREF="7313.htm">יג</A>
<A HREF="7314.htm">יד</A>
<A HREF="7315.htm">טו</A>
</P>
<HR>
<H2>הלכות תרומות פרק ח</H2>
<A NAME="1"> </A>
<P><B>א</B>  העובר, והיבם, והאירוסין, והחירש, ובן תשע שנים ויום אחד--פוסלין, ולא מאכילין.  [ב] העובר כיצד:  בת ישראל המעוברת מכוהן, לא תאכל בשביל העובר; ובת כוהן המעוברת מישראל, אסורה לאכול מפני העובר--שנאמר "ושבה אל בית אביה כנעוריה" (<A HREF="t/t0322.htm#13">ויקרא כב,יג</A>), פרט למעוברת.</P>
<A NAME="2"> </A>
<P><B>ב</B>  [ג] בת כוהן שבא עליה ישראל--אין חוששין לה שמא נתעברה, אלא טובלת ואוכלת לערב.  הייתה נשואה לישראל, ומת בעלה--טובלת ואוכלת בתרומה לערב, עד ארבעים יום; ואם הוכר עוברה--הרי זו מקולקלת למפרע, עד ארבעים יום:  שכל הארבעים אינו עובר, אלא מים בעולם הוא חשוב.</P>
<A NAME="3"> </A>
<P><B>ג</B>  [ד] בת ישראל שנישאת לכוהן, ומת והניחה מעוברת--לא יאכלו עבדיה בתרומה בשביל העובר:  שהיילוד הוא שמאכיל, ושאינו יילוד אינו מאכיל.  לפיכך אם היה העובר חלל--אינו פוסל העבדים, אלא אוכלין בגלל אחיו הכשרים, עד שייוולד זה החלל, וייאסרו העבדים מלאכול.</P>
<A NAME="4"> </A>
<P><B>ד</B>  [ה] היבם כיצד:  בת ישראל הזקוקה ליבם כוהן, לא תאכל--שנאמר "וכוהן, כי יקנה נפש" (<A HREF="t/t0322.htm#11">ויקרא כב,יא</A>), וזה עדיין לא קנה אותה; ובת כוהן הזקוקה לישראל, אסורה מפני יבמה--שנאמר "ושבה אל בית אביה" (<A HREF="t/t0322.htm#13">ויקרא כב,יג</A>), פרט לשומרת יבם.</P>
<A NAME="5"> </A>
<P><B>ה</B>  [ו] יבם כוהן שבא על יבמתו באונס, או בשגגה, או שהערה בה ולא גמר--אף על פי שקנה אותה כמו שביארנו בהלכות ייבום, אינו מאכילה בתרומה:  עד שיבעול בעילה גמורה, ברצון.  במה דברים אמורים, בשנתאלמנה מן האירוסין; אבל מן הנישואין--הואיל והייתה אוכלת, תאכל בביאה זו.</P>
<A NAME="6"> </A>
<P><B>ו</B>  [ז] האירוסין כיצד:  בת כוהן שנתארסה לישראל--אסורה לאכול, שהרי יש לו בה קניין; ובת ישראל שנתארסה לכוהן--לא תאכל עד שתיכנס לחופה, שמא תאכיל לבני בית אביה כמו שביארנו.</P>
<A NAME="7"> </A>
<P><B>ז</B>  [ח] ישראל שאמר לכוהנת, הרי את מקודשת לי לאחר שלושים יום--הרי זו אוכלת בתרומה כל השלושים, שעדיין לא נתארסה; ואם אמר לה, הרי את מקודשת לי מעכשיו לאחר שלושים יום--הרי זו אסורה לאכול מיד.  וכן בשאר כל התנאים כיוצא בזה.</P>
<A NAME="8"> </A>
<P><B>ח</B>  [ט] החירש כיצד:  כוהנת שנישאת לחירש ישראל--לא תאכל, שהרי קונה בתקנת חכמים שתיקנו לו נישואין.  ובת ישראל שנישאת לכוהן חירש--לא תאכל, שאינו קונה מן התורה:  שאינו בן דעת.</P>
<A NAME="9"> </A>
<P><B>ט</B>  [י] נתארסה לכוהן פיקח, ולא הספיק לכונסה עד שנתחרש--אינה אוכלת; מת ונפלה לפני יבם חירש, וייבמה--אינה אוכלת.  אבל אם נשאה כשהוא פיקח, ונתחרש--הרי זו אוכלת; מת ונפלה ליבם חירש, וייבמה--הרי זו אוכלת, הואיל והייתה אוכלת בתחילה.  ואשת חירש שילדה ממנו, הרי זו אוכלת בשביל בנה.</P>
<A NAME="10"> </A>
<P><B>י</B>  [יא] בן תשע שנים ויום אחד כיצד:  מי שנבעלה לאסור לה, והוא בן תשע שנים ויום אחד--הואיל וביאתו ביאה, נפסלה מן הכהונה ואסורה מלאכול:  מפני שנעשת זונה או חללה כמו שביארנו, אפילו היה שחוף.  ובת ישראל, אפילו שנישאת לכוהן בן תשע שנים ויום אחד--אף על פי שביאתו ביאה--אינה אוכלת בשביל הקטן, לפי שאינו קונה עד שיגדיל.</P>
<A NAME="11"> </A>
<P><B>יא</B>  ספק שהוא בן תשע שנים ויום אחד, ספק שאינו, נישאת לבן שלוש עשרה שנה ויום אחד, ספק שהביא שתי שערות ספק שלא הביא--הרי זו אסורה לאכול.</P>
<A NAME="12"> </A>
<P><B>יב</B>  כל אלו שאין מאכילין בתרומה של תורה, כך אין מאכילין בתרומה של דבריהם--גזירה, שמא יאכילו בשל תורה.</P>
<A NAME="13"> </A>
<P><B>יג</B>  ואלו לא פוסלין, ולא מאכילין--האונס, והמפתה, והשוטה שנשא אישה:  אלא אם כן הייתה אסורה להן, שהן פוסלין אותה בביאתן, מפני שנעשת זונה או חללה, כמו שביארנו.</P>
<A NAME="14"> </A>
<P><B>יד</B>  מי שנישאת לכוהן שוטה, או שאנס אותה או פיתה כוהן, וילדה--אוכלת בשביל בנה; ואף על פי שהדבר ספק, הואיל ושלא בקידושין היא, שמא מאחר עיברה--הרי הוולד בחזקת זה שבא עליה:  והוא שלא יצא עליה קול עם אחר, אלא הכול מרננין אחריה בזה הכוהן.</P>
<A NAME="15"> </A>
<P><B>טו</B>  וכן כוהנת שבא עליה שוטה ישראל, או שאנסה או פיתה אותה, ונתעברה--אינה אוכלת, מפני העובר; נתחתך העובר, הרי זו תאכל.</P>
<A NAME="16"> </A>
<P><B>טז</B>  [טו] אשת איש שבאו לה עדי קינוי, ועדי סתירה--הרי זו אסורה לאכול בתרומה, עד שתשתה מי המרים:  מפני שהיא ספק זונה.  מת בעלה קודם שישקנה, או שהייתה מן הנשים שאינן שותות ולא נוטלות כתובה--הרי זו אסורה בתרומה לעולם.  וכל אשת כוהן שאמרה, טמאה אני--הרי זו אסורה לאכול בתרומה.</P>
<A NAME="17"> </A>
<P><B>יז</B>  [טז] קטנה בת ישראל שנישאת לכוהן שלא מדעת אביה, בין בפני אביה בין שלא בפניו--אף על פי שקידשה אביה, אינה אוכלת בתרומה:  שאם מיחה, תיעשה זרה למפרע; וזה שרואה ושותק--כועס הוא, לפי שנישאת שלא לדעתו.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7300.htm">הלכות תרומות</A> - <A HREF="73.htm">הכול</A><BR>פרק
<A HREF="7301.htm">א</A>
<A HREF="7302.htm">ב</A>
<A HREF="7303.htm">ג</A>
<A HREF="7304.htm">ד</A>
<A HREF="7305.htm">ה</A>
<A HREF="7306.htm">ו</A>
<A HREF="7307.htm">ז</A>
ח
<A HREF="7309.htm">ט</A>
<A HREF="7310.htm">י</A>
<A HREF="7311.htm">יא</A>
<A HREF="7312.htm">יב</A>
<A HREF="7313.htm">יג</A>
<A HREF="7314.htm">יד</A>
<A HREF="7315.htm">טו</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('7308')</SCRIPT></P>
</DIV></BODY></HTML>
