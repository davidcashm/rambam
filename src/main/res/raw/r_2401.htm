<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר אהבה - הלכות ציצית פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="2.htm">ספר אהבה</A> -
<A HREF="2400.htm">הלכות ציצית</A> - <A HREF="24.htm">הכול</A><BR>פרק
א
<A HREF="2402.htm">ב</A>
<A HREF="2403.htm">ג</A>
</P>
<HR>
<H2>הלכות ציצית פרק א</H2>
<A NAME="1"> </A>
<P><B>א</B>  ענף שעושין על כנף הבגד ממין הבגד--הוא הנקרא ציצית, מפני שהוא דומה לציצית הראש:  שנאמר "וייקחני בציצית ראשי" (<A HREF="t/t1208.htm#3">יחזקאל ח,ג</A>).  וזה הענף--הוא הנקרא לבן, מפני שאין אנו מצווין לצובעו.  ואין לחוטי הענף, מניין מן התורה.</P>
<A NAME="2"> </A>
<P><B>ב</B>  ולוקחין חוט צמר שנצבע כעין הרקיע, וכורכין אותו על הענף; וחוט זה, הוא הנקרא תכלת.  ואין למניין הכריכות שכורך חוט זה, שיעור מן התורה.</P>
<A NAME="3"> </A>
<P><B>ג</B>  נמצאו במצוה זו, שתי צוויות--שיעשה על הכנף ענף יוצא ממנה, ושיכרוך על הענף חוט תכלת:  שנאמר "ועשו להם ציצית . . . ונתנו על ציצית הכנף, פתיל תכלת" (<A HREF="t/t0415.htm#38">במדבר טו,לח</A>).</P>
<A NAME="4"> </A>
<P><B>ד</B>  התכלת, אינו מעכב את הלבן; והלבן, אינו מעכב את התכלת.  כיצד:  הרי שאין לו תכלת, עושה לבן לבדו; וכן אם עשה לבן ותכלת, ונפסק הלבן, ונתמעט עד הכנף, ונשאר התכלת לבדו--כשר.</P>
<A NAME="5"> </A>
<P><B>ה</B>  אף על פי שאין אחד מהן מעכב את חברו, אינן שתי מצוות, אלא מצות עשה אחת היא; והלובש טלית שיש בה לבן, או תכלת, או שניהם כאחד--הרי קיים מצות עשה אחת.  אמרו חכמים הראשונים, "והיה לכם, לציצית" (<A HREF="t/t0415.htm#39">במדבר טו,לט</A>), מלמד ששניהם מצוה אחת.  וארבע הציצייות מעכבות זו את זו, שארבעתן מצוה אחת.</P>
<A NAME="6"> </A>
<P><B>ו</B>  כיצד עושין הציצית:  מתחיל מזווית של טלית שהיא סוף האריג, ומרחיק ממנה לא יתר על שלוש אצבעות למעלה, ולא פחות מקשר גודל; ומכניס שם ארבעה חוטין, וכופלן באמצע--נמצאו שמונה חוטין משולשלין, תלויין מן הקרן.  ואורך החוטין השמונה, אין פחות מארבע אצבעות; ואם היו יתר על כן, אפילו אמה או שתיים--כשרות.  וכל האצבעות, בגודל.  ויהיה אחד משמונת החוטין, חוט תכלת; והשבעה, לבן.</P>
<A NAME="7"> </A>
<P><B>ז</B>  ולוקח חוט אחד מן הלבן, וכורך בו כריכה אחת על שאר החוטין בצד הבגד ומניחו; ולוקח חוט התכלת, וכורך בו שתי כריכות בצד כריכה של לבן, וקושר.  ואלו השלוש כריכות, הן הנקראין חוליה.  ומרחיק מעט, ועושה חוליה שנייה בחוט של תכלת לבדו; ומרחיק מעט, ועושה חוליה שלישית; וכן עד חוליה אחרונה, שהוא כורך בה שתי כריכות של תכלת, וכריכה אחרונה של לבן--מפני שהתחיל בלבן, מסיים בו, שמעלין בקודש, ולא מורידין.  ולמה יתחיל בלבן, כדי שיהא סמוך לכנף מינה.  ועל דרך זו, הוא עושה בארבע הכנפות.</P>
<A NAME="8"> </A>
<P><B>ח</B>  כמה חוליות הוא עושה בכל כנף--לא פחות משבע, ולא יתר על שלוש עשרה; וזו היא מצוה מן המובחר.  ואם לא כרך עליה אלא חוליה אחת, כשרה; ואם כרך התכלת על רוב הציצית, כשרה.  ונואי התכלת--שיהיו כל החוליות בשליש החוטין המשולשלין, ושני שלישיהן ענף.  וצריך לפורדו, עד שיהיה כציצית שיער הראש.</P>
<A NAME="9"> </A>
<P><B>ט</B>  העושה לבן בלא תכלת--לוקח אחד משמונת החוטין, וכורך אותו על שאר החוטין עד שלישן, ומניח שני שלישיהן ענף.  וכריכה זו--אם רצה לכרוך אותה חוליות חוליות, כעין שכורך בתכלת--הרשות בידו, וזה הוא מנהגנו; ואם רצה לכרוך בלא מניין חוליות, עושה.  כללו של דבר--יתכוון להיות הכרוך שליש, והענף שני שלישים.  ויש מי שאינו מדקדק בדבר זה, בלבן; ואם כרך הלבן על רוב החוטין, או שלא כרך אלא חוליה אחת--כשרה.</P>
<A NAME="10"> </A>
<P><B>י</B>  אחד חוטי הלבן, ואחד חוטי התכלת--אם רצה לעשותן שזורין, עושה; אפילו היה החוט כפול משמונה חוטין, ושזור עד שנעשה פתיל אחד--אינו נחשב אלא חוט אחד.</P>
<A NAME="11"> </A>
<P><B>יא</B>  חוטי ציצית, בין לבן בין תכלת--צריכין טווייה לשם ציצית.  ואין עושין אותן, לא מן הצמר הנאחז בקוצים כשהצאן רובצין ביניהן, ולא מן הנימין הנתלשין מן הבהמה, ולא משיורי שתי שהאורג משייר בסוף הבגד--אלא מן הגיזה של צמר, או מן הפשתן.  ואין עושין אותן לא מן הצמר הגזול, ולא משל עיר הנידחת, ולא משל קודשים; ואם עשה, פסולה.  המשתחווה לבהמה, צמרה פסול לציצית; אבל המשתחווה לפשתן הנטוע--הרי זה כשר, שהרי נשתנה.</P>
<A NAME="12"> </A>
<P><B>יב</B>  ציצית שעשה אותה גוי--פסולה, שנאמר "דבר אל בני ישראל . . . ועשו להם ציצית" (<A HREF="t/t0415.htm#38">במדבר טו,לח</A>); אבל אם עשה אותה ישראל בלא כוונה, כשרה.  וציצית שנעשת מן העשוי מקודם, פסולה.</P>
<A NAME="13"> </A>
<P><B>יג</B>  כיצד:  הביא כנף שיש בו ציצית, ותפרה על הבגד--אפילו יש באותה הכנף אמה על אמה, פסולה:  שנאמר "ועשו להם ציצית" (<A HREF="t/t0415.htm#38">במדבר טו,לח</A>), ולא מן העשוי--שהרי זה דומה למי שנעשת מאליה.  ומותר להתיר ציצית מבגד זה, ולתלותה בבגד אחר, בין לבן, בין תכלת.</P>
<A NAME="14"> </A>
<P><B>יד</B>  תלה החוטין בין שתי כנפיים מזו לזו, וקשר כנף זו כהלכתה וכנף זו כהלכתה, ואחר כך חתכן באמצע, ונפרדו זה מזה--פסולה:  שהרי בעת שקשרן, היו פסולים לפי ששתי הכנפיים מעורות זו בזו בחוטין שביניהן, ובשעה שפסקן, ונעשו שתי ציצייות--נמצא עושה מן העשוי.</P>
<A NAME="15"> </A>
<P><B>טו</B>  הטיל ציצית על ציצית--אם נתכוון לבטל את הראשונה--מתיר את הראשונה או חותכה, וכשרה.  ואם נתכוון להוסיף--אף על פי שחתך אחת משתיהן, הרי זו פסולה:  שהרי כשהוסיף פסל הכול; וכשהתיר או חתך התוספת, נמצא הנשאר נעשה מן העשוי, שעשייתו הראשונה, פסולה הייתה.</P>
<A NAME="16"> </A>
<P><B>טז</B>  וכן המטיל לבעלת שלוש, ואחר כך השלימה לארבע, והטיל לרביעית--כולה פסולה:  משום "תעשה" (<A HREF="t/t0522.htm#12">דברים כב,יב</A>), ולא מן העשוי.</P>
<A NAME="17"> </A>
<P><B>יז</B>  אין כופלין את הטלית לשניים, ומטילין ציצית על ארבע כנפיה כשהיא כפולה, אלא אם כן תפרה כולה, ואפילו מרוח אחת.</P>
<A NAME="18"> </A>
<P><B>יח</B>  נפסק הכנף שיש בה הציצית--חוץ לשלוש אצבעות, תופרה במקומה; בתוך שלוש, לא יתפור.  נתמעטה זווית של בגד שבין חוטי הציצית ובין סוף האריג--אפילו לא נשאר מן האריג אלא כל שהוא, כשרה.  וכן אם נתמעטו חוטי הציצית--אפילו לא נשתייר מהן אלא כדי עניבה, כשרה; ואם נפסק החוט מעיקרו, אפילו חוט אחד--פסולה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="2.htm">ספר אהבה</A> -
<A HREF="2400.htm">הלכות ציצית</A> - <A HREF="24.htm">הכול</A><BR>פרק
א
<A HREF="2402.htm">ב</A>
<A HREF="2403.htm">ג</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('2401')</SCRIPT></P>
</DIV></BODY></HTML>
