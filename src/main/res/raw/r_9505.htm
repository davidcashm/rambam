<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2007 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר הקרבנות - הלכות מחוסרי כפרה פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="9.htm">ספר הקרבנות</A> -
<A HREF="9500.htm">הלכות מחוסרי כפרה</A> - <A HREF="95.htm">הכול</A><BR>פרק
<A HREF="9501.htm">א</A>
<A HREF="9502.htm">ב</A>
<A HREF="9503.htm">ג</A>
<A HREF="9504.htm">ד</A>
ה
</P>
<HR>
<H2>הלכות מחוסרי כפרה פרק ה</H2>
<A NAME="1"> </A>
<P><B>א</B>  איזה הוא תנוך אוזן, זה גדר האמצעי.  נתן על צידי הבוהנות, כשר; נתן על צידי צידיהן, פסול.  בין שנתן השמן על דם האשם עצמו מלמעלה, בין שנתן בצד הדם--אפילו נתקנח הדם קודם שייתן השמן--נותן השמן על הבוהנות, שנאמר "על מקום, דם האשם" (<A HREF="t/t0314.htm#28">ויקרא יד,כח</A>).</P>
<A NAME="2"> </A>
<P><B>ב</B>  אין לו בוהן יד ימנית, או בוהן רגל ימנית, או שאין לו אוזן ימנית--אין לו טהרה עולמית.</P>
<A NAME="3"> </A>
<P><B>ג</B>  [ב] אשם מצורע ששחטו שלא לשמו, או שלא נתן מדמו על גבי בוהנות--הרי זה עולה למזבח, וטעון נסכים כנסכי אשם מצורע; וצריך המצורע אשם אחר, להכשירו.  [ג] הקדים חטאתו לאשמו--לא יהיה אחד ממרס בדמה, אלא תעבור צורתה, ותצא לבית השריפה.</P>
<A NAME="4"> </A>
<P><B>ד</B>  יש לאדם להביא אשמו היום, ולוגו אחר עשרה ימים; ואם רצה לשנות הלוג לאשם מצורע אחר--משנה, אף על פי שקידש בכלי.  חסר הלוג עד שלא יצק, ימלאנו; חסר מאחר שיצק, יביא אחר כתחילה.</P>
<A NAME="5"> </A>
<P><B>ה</B>  יצק מן השמן לכפו, והתחיל להזות, ונשפך הלוג--אם עד שלא גמר מתן שבע, נשפך הלוג--יביא אחר, ויתחיל במתן שבע; גמר מתן שבע, ונשפך הלוג--יביא אחר, ויתחיל לכתחילה בבוהנות; התחיל בבוהנות, ונשפך הלוג קודם שיגמור--יביא אחר, ויתחיל לכתחילה בבוהנות.  גמר הבוהנות, ואחר כך נשפך הלוג, קודם שייתן שאר השמן שבכפו על ראש המיטהר--אינו צריך להביא לוג אחר:  שמתנת הראש אינה מעכבת--שנאמר "והנותר, בשמן" (<A HREF="t/t0314.htm#18">ויקרא יד,יח</A>), "ומיתר השמן" (<A HREF="t/t0314.htm#17">ויקרא יד,יז</A>).</P>
<A NAME="6"> </A>
<P><B>ו</B>  הקדים מתן שמן למתן הדם--ימלא הלוג שמן, ויחזור וייתן השמן אחר הדם; הקדים מתן השמן על הבוהנות למתן שבע--ימלא הלוג, ויחזור וייתן על הבוהנות אחר מתן שבע:  שנאמר "זאת תהיה תורת המצורע" (<A HREF="t/t0314.htm#2">ויקרא יד,ב</A>), שתהיה כל תורתו על הסדר.  [ז] נתן שבע המתנות שלא לשמן--לא הורצה, והוכשר המצורע.</P>
<A NAME="7"> </A>
<P><B>ז</B>  [ח] מצורע שנתנגע אחר שהביא אשמו, צריך קרבן אחר לצרעת שנייה; וכן אם הביא אשמו ונתנגע, הביא אשמו ונתנגע--צריך קרבן על כל אחת ואחת.  אבל אם נתנגע, ונתרפא, והביא ציפוריו, וחזר ונתנגע, ונרפא, והביא ציפוריו--קרבן אחד לכולן.</P>
<A NAME="8"> </A>
<P><B>ח</B>  [ט] מצורע שהביא קרבן עני, והעשיר, או עשיר והעני, קודם שיקריב קרבנותיו--הכול הולך אחר האשם:  אם היה בשעת שחיטת האשם עשיר, ישלים קרבן עשיר; ואם היה עני, ישלים קרבן עני.</P>
<A NAME="9"> </A>
<P><B>ט</B>  [י] שני מצורעים שנתערבו קרבנותיהן, ונזרק דם אחת משתי החטאות שלהן, ואחר כך מת אחד מן המצורעים--כיצד עושה זה המצורע החי:  להביא חטאת בהמה, אינו יכול--שמא זו שנזרק דמה חטאתו היא, ואין מביאין חטאת בהמה על הספק; ולהביא חטאת העוף, אינו יכול--שעשיר שהביא קרבן עני, לא יצא.  וכיצד יעשה:  יכתוב כל נכסיו לאחר, ונמצא עני, ויביא חטאת העוף מספק, ולא תיאכל כמו שביארנו; ונמצא אוכל בקודשים.</P>
<A NAME="10"> </A>
<P><B>י</B>  [יא] עשיר שאמר קרבנו של מצורע זה עליי, והיה המצורע עני--הרי זה מביא על ידו קרבנות עשיר, שהרי יד הנודר משגת.  ועני שאמר קרבנו של מצורע זה עליי, והיה המצורע עשיר--הרי זה מביא על ידו קרבנות עשיר, שהרי זה הנודר חייב בקרבנות עשיר.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="9.htm">ספר הקרבנות</A> -
<A HREF="9500.htm">הלכות מחוסרי כפרה</A> - <A HREF="95.htm">הכול</A><BR>פרק
<A HREF="9501.htm">א</A>
<A HREF="9502.htm">ב</A>
<A HREF="9503.htm">ג</A>
<A HREF="9504.htm">ד</A>
ה
</P>
<HR>
<P>יש לך שאלה או הערה?  <SCRIPT TYPE="text/javascript">email('9505')</SCRIPT></P>
</DIV></BODY></HTML>
