<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר קניין - הלכות עבדים פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="c.htm">ספר קניין</A> -
<A HREF="c500.htm">הלכות עבדים</A> - <A HREF="c5.htm">הכול</A><BR>פרק
<A HREF="c501.htm">א</A>
<A HREF="c502.htm">ב</A>
<A HREF="c503.htm">ג</A>
<A HREF="c504.htm">ד</A>
<A HREF="c505.htm">ה</A>
ו
<A HREF="c507.htm">ז</A>
<A HREF="c508.htm">ח</A>
<A HREF="c509.htm">ט</A>
</P>
<HR>
<H2>הלכות עבדים פרק ו</H2>
<A NAME="1"> </A>
<P><B>א</B>  הכותב גט שיחרור לעבדו, וזיכה לו בו על ידי אחר, ואמר זכה בגט זה לפלוני עבדי--יצא בן חורין, אף על פי שלא הגיע הגט לידו:  שזכין לאדם שלא בפניו.  אבל אם אמר תנו גט זה לעבדי--אינו יכול לחזור בו, ולא יצא העבד לחירות עד שיגיע הגט לידו; לפיכך האומר תנו גט זה לעבדי ומת, לא ייתנו לאחר מיתה.</P>
<A NAME="2"> </A>
<P><B>ב</B>  הכותב בשטר עשיתי פלוני עבדי בן חורין, או נעשה פלוני עבדי בן חורין, או הרי הוא בן חורין--הרי זה יצא לחירות; כתב בשטר אעשנו בן חורין, לא יצא לחירות.</P>
<A NAME="3"> </A>
<P><B>ג</B>  האומר עשיתי פלוני עבדי בן חורין, והוא אומר לא עשאני--חוששין שמא זיכה לו על ידי אחר.  אמר כתבתי גט שיחרור ונתתי לו, והוא אומר לא כתב ולא נתן לי--הודאת בעל דין כמאה עד, והרי זה עבד עד שישחררנו בפנינו.</P>
<A NAME="4"> </A>
<P><B>ד</B>  מי שציווה בשעת מיתתו ואמר, פלונית שפחתי אל ישתעבדו בה יורשים--הרי זו שפחה כשהייתה; ואסור ליורשים להשתעבד בה, מפני שמצוה לקיים דברי המת.</P>
<A NAME="5"> </A>
<P><B>ה</B>  וכן אם אמר עשו לה קורת רוח--כופין את היורשין, ואין משתעבדין בה אלא במלאכה שהיא רוצה בה.  ציווה ואמר שחררוה, כופין את היורשין לשחרר אותה.</P>
<A NAME="6"> </A>
<P><B>ו</B>  [ה] בשישה דברים, שווין שיחרורי עבדים לגיטי נשים; ובשאר הדברים, הרי הן כשאר השטרות.  ואלו הן השישה--פסולים בערכאות של גויים, וכשרין בעד כותי, וצריכין כתיבה לשם המשוחרר עצמו, ואין נכתבין במחובר, ואין עדיהם חותמין אלא זה בפני זה; ואחד גיטי נשים ושיחרורי עבדים, שווין במוליך ובמביא.</P>
<A NAME="7"> </A>
<P><B>ז</B>  כיצד:  כל השטרות העולים בערכאות של גויים, כשרים בכל התנאים שאנו מבארים בהלכות הלוואה--חוץ מגיטי נשים, ושיחרורי עבדים.  [ו] וכל שטר שיש עליו אפילו עד אחד כותי, פסול--חוץ מגיטי נשים, ושיחרורי עבדים, שהן כשרין בעד אחד ישראל, ועד אחד כותי:  והוא, שיהיה כותי חבר.  ובזמן הזה, שהכותים כגויים לכל דבריהם, אנו למדין מהן לצדוקיין:  שהצדוקיין בזמן הזה כמו הכותי באותו הזמן, קודם שיגזרו עליהם שיהיו כגויים לכל דבריהם.</P>
<A NAME="8"> </A>
<P><B>ח</B>  בגט אישה הוא אומר "וכתב לה" (<A HREF="t/t0524.htm#1">דברים כד,א</A>; <A HREF="t/t0524.htm#3">דברים כד,ג</A>), לשמה; ובגט שיחרור הוא אומר "או חופשה לא ניתן לה" (<A HREF="t/t0319.htm#20">ויקרא יט,כ</A>), עד שיכתוב לשמה.  בגט אישה הוא אומר "וכתב . . . ונתן" (<A HREF="t/t0524.htm#1">דברים כד,א</A>; <A HREF="t/t0524.htm#3">דברים כד,ג</A>), מי שאינו מחוסר אלא נתינה--יצא הכתוב במחובר ואחר כך קוצץ, שהרי הוא מחוסר קציצה ונתינה; ובגט שיחרור הוא אומר "ניתן לה", לא יהיה מחוסר אלא נתינה.</P>
<A NAME="9"> </A>
<P><B>ט</B>  אחד גיטי נשים ושיחרורי עבדים, אין חותמין עדיהם אלא זה בפני זה.  וכבר ביארנו טעם הדבר בהלכות גירושין.</P>
<A NAME="10"> </A>
<P><B>י</B>  [ז] וכיצד הן שווין במוליך ובמביא:  שהמביא גט שיחרור בארץ ישראל, אינו צריך לומר בפניי נכתב ובפניי נחתם.  ובחוצה לארץ, אם אין עדים לקיימו, ואמר השליח בפניי נכתב ובפניי נחתם--זה הוא קיומו; ואם בא האדון ועירער אחר כך, אין משגיחין בו כמו שביארנו בגיטי נשים.</P>
<A NAME="11"> </A>
<P><B>יא</B>  כשם שהאישה עצמה מביאה גיטה, ואינה צריכה לקיימו, הואיל והגט יוצא מתחת ידה--כך העבד ששטר שיחרורו יוצא מתחת ידו, אינו צריך לקיימו.  וכשם שהאישה אומרת בפניי נכתב ובפניי נחתם, אם התנה עליה כמו שביארנו במקומו--כך העבד שהביא גט ואמר בפניי נכתב ובפניי נחתם, נאמן על אותה הדרך ואינו צריך קיום.</P>
<A NAME="12"> </A>
<P><B>יב</B>  [ח] כל הכשר להביא גט אישה, מביא גט העבד; והעבד מקבל גט לחברו מיד רבו של חברו, אבל לא מיד רבו של מקבל.</P>
<A NAME="13"> </A>
<P><B>יג</B>  הכותב שטר אירוסין לשפחתו, אף על פי שאמר לה צאי בו לחירות, והתקדשי בו--אין בלשון הזה לשון שיחרור, ואינה מקודשת ולא משוחררת.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="c.htm">ספר קניין</A> -
<A HREF="c500.htm">הלכות עבדים</A> - <A HREF="c5.htm">הכול</A><BR>פרק
<A HREF="c501.htm">א</A>
<A HREF="c502.htm">ב</A>
<A HREF="c503.htm">ג</A>
<A HREF="c504.htm">ד</A>
<A HREF="c505.htm">ה</A>
ו
<A HREF="c507.htm">ז</A>
<A HREF="c508.htm">ח</A>
<A HREF="c509.htm">ט</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('c506')</SCRIPT></P>
</DIV></BODY></HTML>
