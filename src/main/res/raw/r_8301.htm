<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות ביאת המקדש פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8300.htm">הלכות ביאת המקדש</A> - <A HREF="83.htm">הכול</A><BR>פרק
א
<A HREF="8302.htm">ב</A>
<A HREF="8303.htm">ג</A>
<A HREF="8304.htm">ד</A>
<A HREF="8305.htm">ה</A>
<A HREF="8306.htm">ו</A>
<A HREF="8307.htm">ז</A>
<A HREF="8308.htm">ח</A>
<A HREF="8309.htm">ט</A>
</P>
<HR>
<H2>הלכות ביאת המקדש פרק א</H2>
<A NAME="1"> </A>
<P><B>א</B>  כל כוהן הכשר לעבודה--אם שתה יין, אסור לו להיכנס מן המזבח ולפנים; ואם נכנס ועבד, עבודתו פסולה, וחייב מיתה בידי שמיים, שנאמר "ולא תמותו" (<A HREF="t/t0310.htm#9">ויקרא י,ט</A>):  והוא שישתה רביעית יין חי בבת אחת, מיין שעברו עליו ארבעים יום; אבל אם שתה פחות מרביעית יין, או שתה רביעית והפסיק בה, או מזגה במים, או ששתה יין מגיתו בתוך ארבעים, אפילו יתר מרביעית--פטור, ואינו מחלל עבודה.</P>
<A NAME="2"> </A>
<P><B>ב</B>  שתה יתר מרביעית מן היין--אף על פי שהיה מזוג, ואף על פי שהפסיק ושתה מעט מעט--חייב מיתה, ופוסל העבודה.</P>
<A NAME="3"> </A>
<P><B>ג</B>  [ב] היה שיכור משאר המשכרין, אסור להיכנס למקדש; ואם נכנס ועבד, והוא שיכור משאר המשכרין--אפילו מן החלב או מן הדבילה--הרי זה לוקה, ועבודתו כשרה:  שאין חייבין מיתה, אלא על היין בשעת העבודה; ואין מחלל עבודה, אלא שיכור מן היין.</P>
<A NAME="4"> </A>
<P><B>ד</B>  [ג] וכשם שאסור לכוהן להיכנס למקדש מפני השכרות, כך אסור לכל אדם בין כוהן בין ישראל להורות כשהוא שתוי; אפילו אכל תמרים או שתה חלב, ונשתבשה דעתו מעט--אל יורה, שנאמר "ולהורות, את בני ישראל" (<A HREF="t/t0310.htm#11">ויקרא י,יא</A>).  ואם הורה בדבר שהוא מפורש בתורה, עד שיידעוהו הצדוקיים--מותר:  כגון שהורה שהשרץ טמא, והצפרדע טהור, והדם אסור, וכיוצא בזה.</P>
<A NAME="5"> </A>
<P><B>ה</B>  [ד] ומותר לשיכור ללמד תורה, ואפילו הלכות ומדרשות--והוא, שלא יורה.  ואם היה חכם קבוע להוראה--לא ילמד, שלימודו הוראה היא.</P>
<A NAME="6"> </A>
<P><B>ו</B>  [ה] שתה כדי רביעית בלבד, והיה בה מים כל שהוא, או ישן מעט, או הלך כדי מיל--כבר עבר היין, ומותר לעבוד.  אבל אם שתה יותר מרביעית, אפילו מזוג--שינת מעט או הדרך מוסיפין בשכרותו; אלא ישהה לפי השכרות, עד שלא יישאר משכרותו שום דבר בעולם.</P>
<A NAME="7"> </A>
<P><B>ז</B>  [ו] אנשי משמר--מותרין לשתות יין בלילות, אבל לא בימי שבתן:  ואפילו שאר בתי אבות של משמר, שאין עבודתן היום--שמא תכבד העבודה על אנשי בית אב של יום, ויצרכו לאחרים מאנשי משמרן לסייען.  ואנשי בית אב של אותו היום, אסורים לשתות בין ביום בין בלילה--שמא ישתה בלילה וישכים לעבודתו, ועדיין לא סר יינו מעליו.</P>
<A NAME="8"> </A>
<P><B>ח</B>  [ז] כל כוהן שיודע מאיזה משמר הוא, ומאיזה בית אב הוא, ויודע שבתי אבותיו, קבועים הן בעבודה היום--אסור לו לשתות כל אותו היום; היה יודע מאיזה משמר הוא, ואינו מכיר בית אב שלו--אסור לשתות כל אותה שבת שמשמרתו עובדין בה.</P>
<A NAME="9"> </A>
<P><B>ט</B>  לא היה מכיר משמרתו, ולא בתי אבותיו--הדין נותן שאסור לשתות יין לעולם; אבל תקנתו קלקלתו, והרי הוא מותר לשתות תמיד--שאינו יכול לעבוד, עד שייקבע בבית אב שלו ובמשמרתו.</P>
<A NAME="10"> </A>
<P><B>י</B>  [ח] כוהן שגידל שיערו, אסור לו להיכנס מן המזבח ולפנים.  ואם נכנס, ועבד--חייב מיתה בידי שמיים כשיכור שעבד:  שנאמר "ויין לא ישתו, כל כוהן; וראשם לא יגלחו, ופרע לא ישלחו" (<A HREF="t/t1244.htm#20">ראה יחזקאל מד,כ-כא</A>)--מה שתוי יין במיתה, אף מגודלי פרע במיתה.  [ט] ואין פרועי הראש מחללין עבודה--אף על פי שהוא במיתה, עבודתו כשרה.</P>
<A NAME="11"> </A>
<P><B>יא</B>  [י] כשם שאין הכוהנים מוזהרין על היין, אלא בשעת ביאה למקדש--כך אין אסורין לגדל פרע, אלא בשעת ביאה למקדש.  במה דברים אמורים, בכוהן הדיוט.  אבל כוהן גדול--אסור לגדל פרע ולקרוע בגדיו לעולם, שהרי תמיד הוא במקדש; ולכך נאמר בו "את ראשו לא יפרע, ובגדיו לא יפרום" (<A HREF="t/t0321.htm#10">ויקרא כא,י</A>).</P>
<A NAME="12"> </A>
<P><B>יב</B>  [יא] כמה הוא גידול הפרע:  שלושים יום כנזיר--שנאמר בו "גדל פרע, שיער ראשו" (<A HREF="t/t0406.htm#5">במדבר ו,ה</A>), ואין נזירות פחותה משלושים יום; לפיכך כוהן הדיוט העובד, מגלח משלושים יום לשלושים יום.  [יב] ואנשי משמר אסורין לספר ולכבס בשבתן, כדי שלא יעלו למשמרן כשהן מנוולין, אלא מגלחין ורוחצין ומכבסין, קודם שיעלו.</P>
<A NAME="13"> </A>
<P><B>יג</B>  מי ששלמה משמרתו בתוך הרגל, מותר לגלח ברגל; אבל אם שלמה בערב הרגל, אינו מגלח אלא בערב הרגל.</P>
<A NAME="14"> </A>
<P><B>יד</B>  דין קרועי בגדים, ודין פרועי ראש--אחד הוא, שנאמר "ראשיכם אל תפרעו ובגדיכם לא תפרומו, ולא תמותו" (<A HREF="t/t0310.htm#6">ויקרא י,ו</A>):  הא אם עבד והוא קרוע בגדים, חייב מיתה בידי שמיים, אף על פי שעבודתו כשרה, ולא חיללה.</P>
<A NAME="15"> </A>
<P><B>טו</B>  ייראה לי שכל כוהן הכשר לעבודה--אם נכנס מן המזבח ולפנים, והוא שתוי יין, או שיכור משאר המשכרין, או פרוע ראש, או קרוע בגדים כדרך שקורעין על המתים--אף על פי שלא עבד עבודה, הרי זה לוקה:  הואיל והוא ראוי לעבודה, ונכנס בשעת העבודה מנוול ככה, והרי הוא מוזהר שלא ייכנס--לוקה.</P>
<A NAME="16"> </A>
<P><B>טז</B>  ודין הנכנס ככה מן המזבח ולפנים, ודין היוצא משם--אחד הוא.  כיצד:  כגון ששתה רביעית יין בין האולם ולמזבח, או קרע בגדיו שם, ויצא--לוקה; וכן אם עבד ביציאתו, חייב מיתה.</P>
<A NAME="17"> </A>
<P><B>יז</B>  וכן אסור לכל אדם, בין כוהן בין ישראל, להיכנס למקדש כולו מתחילת עזרת ישראל ולפנים, כשהוא שתוי יין, או שיכור, או פרוע ראש דרך ניוול, או קרוע בגדים--אף על פי שאינו באזהרה:  שאין זה כבוד ומורא לבית הגדול והקדוש, שייכנס לו מנוול.  אבל ישראל שגידל שיערו עד שנעשה מחלפת, ולא היה דרך ניוול--הרי זה מותר להיכנס לעזרת ישראל.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8300.htm">הלכות ביאת המקדש</A> - <A HREF="83.htm">הכול</A><BR>פרק
א
<A HREF="8302.htm">ב</A>
<A HREF="8303.htm">ג</A>
<A HREF="8304.htm">ד</A>
<A HREF="8305.htm">ה</A>
<A HREF="8306.htm">ו</A>
<A HREF="8307.htm">ז</A>
<A HREF="8308.htm">ח</A>
<A HREF="8309.htm">ט</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('8301')</SCRIPT></P>
</DIV></BODY></HTML>
