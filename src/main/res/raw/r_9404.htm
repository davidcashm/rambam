<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2007 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר הקרבנות - הלכות שגגות פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="9.htm">ספר הקרבנות</A> -
<A HREF="9400.htm">הלכות שגגות</A> - <A HREF="94.htm">הכול</A><BR>פרק
<A HREF="9401.htm">א</A>
<A HREF="9402.htm">ב</A>
<A HREF="9403.htm">ג</A>
ד
<A HREF="9405.htm">ה</A>
<A HREF="9406.htm">ו</A>
<A HREF="9407.htm">ז</A>
<A HREF="9408.htm">ח</A>
<A HREF="9409.htm">ט</A>
<A HREF="9410.htm">י</A>
<A HREF="9411.htm">יא</A>
<A HREF="9412.htm">יב</A>
<A HREF="9413.htm">יג</A>
<A HREF="9414.htm">יד</A>
<A HREF="9415.htm">טו</A>
</P>
<HR>
<H2>הלכות שגגות פרק ד</H2>
<A NAME="1"> </A>
<P><B>א</B>  העושה עבירות הרבה בעלם אחד, חייב חטאת על כל אחת ואחת:  אפילו עשה השלוש וארבעים אלו שמנינו בעלם אחד, מביא שלוש וארבעים חטאות.  וכן אם עשה מעשה אחד שהוא חייב עליו משום שמות הרבה, חייב על כל שם ושם--והוא, שיהיו האיסורין כולן באין כאחת, או איסור מוסיף, או איסור כולל.</P>
<A NAME="2"> </A>
<P><B>ב</B>  כיצד:  השוחט בהמת קודשים חוץ לעזרה, בשבת, לעבודה זרה--חייב שלוש חטאות:  משום שוחט קודשים בחוץ, ומשום מחלל שבת, ומשום עובד עבודה זרה--שהרי שלושת האיסורין באין כאחת.</P>
<A NAME="3"> </A>
<P><B>ג</B>  במה דברים אמורים, באומר בגמר זביחה הוא עובד אותה.  אבל אם לא הייתה כוונתו לכך--משישחוט בה מעט לשם עבודה זרה, תיאסר, ואינו חייב משום שחוטי חוץ עד שישחוט שניים או רוב שניים; ונמצא כשגמר השחיטה, שחט בהמה האסורה לקרבן, שאינו חייב עליה משום שוחט בחוץ, כמו שביארנו במעשה הקרבנות.</P>
<A NAME="4"> </A>
<P><B>ד</B>  הייתה חטאת העוף, והיה חצי קנה שלה פגום, והוסיף בו כל שהוא בשבת, לשם עבודה זרה--חייב שלוש חטאות, שהרי שלושת האיסורין באין כאחת.  וכן העושה מלאכה ביום הכיפורים, שחל להיות בשבת--חייב שתי חטאות, מפני ששני האיסורין באין כאחת.</P>
<A NAME="5"> </A>
<P><B>ה</B>  הבא על אשת אחיו, הקיים, כשהיא נידה--מביא שלוש חטאות:  משום אשת איש, ומשום אשת אח--והן שני איסורין הבאין כאחד; ומשום נידה--שהוא איסור מוסיף, שמתוך שנוסף בה איסור זה לבעלה, נוסף ליבמה.  וכן כל כיוצא בזה.</P>
<A NAME="6"> </A>
<P><B>ו</B>  הבא על אביו, חייב שתיים--משום "ערוות אביך . . . לא תגלה" (<A HREF="t/t0318.htm#7">ויקרא יח,ז</A>), ומשום "ואת זכר--לא תשכב" (<A HREF="t/t0318.htm#22">ויקרא יח,כב</A>).  וכן הבא על אחי אביו, חייב שתיים--שנאמר "ערוות אחי אביך, לא תגלה" (<A HREF="t/t0318.htm#14">ויקרא יח,יד</A>).</P>
<A NAME="7"> </A>
<P><B>ז</B>  הבא על הזכור, והביא זכור עליו, בהעלם אחד--אף על פי שהן שני גופין, אינו חייב אלא חטאת אחת:  שנאמר "ואת זכר--לא תשכב" (<A HREF="t/t0318.htm#22">ויקרא יח,כב</A>)--השוכב והנשכב, שם אחד הוא.  וכן הבא על הבהמה, והביא בהמה עליו, בעלם אחד--אינו חייב אלא חטאת אחת.  עשו השוכב והנשכב בבהמה וזכור, כבעילה אחת.</P>
<A NAME="8"> </A>
<P><B>ח</B>  [ב] יש בועל בעילה אחת, וחייב עליה שמונה חטאות.  כיצד:  יעקוב שהייתה לו בת מזלפה ושמה תמנע, נשא לבן תמנע, והוליד ממנה בת, ושמה סרח, ואין ללבן בת אלא רחל לבדה.  נמצאת סרח בת בת יעקוב, ואחות אשתו מאביה; והן שני איסורין, הבאין כאחת.</P>
<A NAME="9"> </A>
<P><B>ט</B>  נישאת סרח לראובן, ונאסרה על שאר בני יעקוב; נוסף בה איסור ליעקוב, והרי היא כלתו.  מת ראובן, או גירש, ונישאת סרח זו לאחי יעקוב מאימו--מתוך שנאסרה על שאר אחי יעקוב, נוסף ליעקוב בה איסור אשת אחיו.</P>
<A NAME="10"> </A>
<P><B>י</B>  מת או גירש, ונישאת סרח זו לישמעאל--מתוך שנאסרה על שאר אחי ישמעאל, נוסף בה איסור ליעקוב איסור אשת אחי אביו.  מת ישמעאל, ונפלה לייבום לפני יצחק, ועבר יצחק וייבמה, אף על פי שהיא שנייה לו--מתוך שנאסרה על שאר אחיו, נוסף בה איסור ליעקוב משום אשת אביו, ומשום אשת איש:  ששני האיסורין באין כאחת.</P>
<A NAME="11"> </A>
<P><B>יא</B>  אם שגג יעקוב ובא על סרח זו, כשהיא נידה, בחיי יצחק בעלה, ובחיי רחל אשת יעקוב--הרי זה חייב עליה שמונה חטאות:  משום בת בתו, ומשום אחות אשתו, ומשום כלתו, ומשום אשת אחיו, ומשום אשת אחי אביו, ומשום אשת אביו, ומשום אשת איש, ומשום נידה.  וכן כל כיוצא בזה.</P>
<A NAME="12"> </A>
<P><B>יב</B>  [ג] כל אלו שתיאסר זו הערווה עליהן באיסור מוסיף--צריך שיהיו האנשים האחרים מצויין בעולם, כדי שתיאסר עליהן, ומתוך שתיאסר עליהן, ייתוסף איסור אחר לזה; אבל אם אינן מצויין, אין אומרין הואיל ואילו היו לזה בנים או אחים, הייתה נאסרת עליהן, ייתוסף בה איסור לזקן:  שהרי אין שם עתה, לא בן ולא אח.  וכן כל כיוצא בהן.</P>
<A NAME="13"> </A>
<P><B>יג</B>  [ד] מי שהיה נשוי שלוש נשים, ובא על אימה של אחת מהן, שהיא אם אימה של שנייה, שהיא אם אביה של שלישית--אף על פי שזקנה זו היא חמותו, ואם חמותו, ואם חמיו, ושלושה שמות הן, ואיסור בת אחת הוא--אינו חייב אלא חטאת אחת:  לפי שנאמר באישה ובתה ובת בנה ובת בתה "שארה הנה, זימה היא" (<A HREF="t/t0318.htm#17">ויקרא יח,יז</A>)--הכתוב עשה השלושה גופין, כגוף אחד; לפיכך ייחשבו השלושה שמות, כשם אחד.</P>
<A NAME="14"> </A>
<P><B>יד</B>  [ה] אבל הבא על אחותו, שהיא אחות אביו, שהיא אחות אימו--חייב שלוש חטאות:  שנאמר "ערוות אחותו גילה" (<A HREF="t/t0320.htm#17">ויקרא כ,יז</A>), לחייב על אחותו בפני עצמה--ואף על פי שהיא אחות אימו, ואחות אביו.  והיאך תהיה זאת, כגון שבא על אימו, והוליד ממנה שתי בנות, ובעל אחת מבנותיו, והוליד ממנה בן--כשיבוא הממזר הזה על הבת השנית, שהיא אחות אימו הממזרת, שהיא אחותו מאביו, שהיא אחות אביו מאימו--חייב שלוש חטאות.  וכן כל כיוצא בזה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="9.htm">ספר הקרבנות</A> -
<A HREF="9400.htm">הלכות שגגות</A> - <A HREF="94.htm">הכול</A><BR>פרק
<A HREF="9401.htm">א</A>
<A HREF="9402.htm">ב</A>
<A HREF="9403.htm">ג</A>
ד
<A HREF="9405.htm">ה</A>
<A HREF="9406.htm">ו</A>
<A HREF="9407.htm">ז</A>
<A HREF="9408.htm">ח</A>
<A HREF="9409.htm">ט</A>
<A HREF="9410.htm">י</A>
<A HREF="9411.htm">יא</A>
<A HREF="9412.htm">יב</A>
<A HREF="9413.htm">יג</A>
<A HREF="9414.htm">יד</A>
<A HREF="9415.htm">טו</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('9404')</SCRIPT></P>
</DIV></BODY></HTML>
