<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות עבודת יום הכיפורים פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8800.htm">הלכות עבודת יום הכיפורים</A> - <A HREF="88.htm">הכול</A><BR>פרק
<A HREF="8801.htm">א</A>
ב
<A HREF="8803.htm">ג</A>
<A HREF="8804.htm">ד</A>
<A HREF="8805.htm">ה</A>
</P>
<HR>
<H2>הלכות עבודת יום הכיפורים פרק ב</H2>
<A NAME="1"> </A>
<P><B>א</B>  כל מעשה התמידין והמוספין של יום זה--עושה אותן כוהן גדול, והוא לבוש בבגדי זהב; ועבודות המיוחדות ליום זה, בבגדי לבן.  ועבודה המיוחדת ליום זה--הוא מעשה הפר של כוהן גדול, ושני השעירים שאחד מהן שעיר המשתלח, והקטרת הקטורת בקודש הקודשים:  כל אלו, בבגדי לבן הם נעשים.</P>
<A NAME="2"> </A>
<P><B>ב</B>  כל עת שישנה הבגדים, ויפשוט בגדים וילבוש בגדים אחרים--טעון טבילה, שנאמר "ופשט את בגדי הבד . . . ורחץ את בשרו במים במקום קדוש, ולבש את בגדיו" (<A HREF="t/t0316.htm#23">ויקרא טז,כג-כד</A>); וחמש טבילות ועשרה קידושין, טובל כוהן גדול ומקדש בו ביום.</P>
<A NAME="3"> </A>
<P><B>ג</B>  כיצד:  בתחילה פושט בגדי חול שעליו, וטובל; ועולה, ומסתפג, ולובש בגדי זהב, ומקדש ידיו ורגליו.  ושוחט את התמיד, ומקטיר קטורת של שחר של כל יום, ומטיב הנרות; ומקטיר אברי התמיד עם החביתין והנסכים, ומקריב הפר ושבעה כבשים של מוסף היום.</P>
<A NAME="4"> </A>
<P><B>ד</B>  ואחר כך מקדש ידיו ורגליו, ופושט בגדי הזהב, וטובל; ועולה, ומסתפג, ולובש בגדי לבן, ומקדש ידיו ורגליו.  ועובד עבודת היום כולה--הווידויין, עם ההגרלה, וזריקת הדמים בפנים, והקטרת הקטורת בקודש הקודשים; ומוסר השעיר למשלח אותו לעזאזל, ומוציא אימורי הפר והשעיר הנשרפין, ומוסר שארן לשריפה.</P>
<A NAME="5"> </A>
<P><B>ה</B>  ואחר כך מקדש ידיו ורגליו, ופושט בגדי לבן, וטובל; ועולה, ומסתפג, ולובש בגדי זהב, ומקדש ידיו ורגליו.  ומקריב שעיר החטאת של מוסף היום, ואילו ואיל העם, והם עולות; ומקטיר אימורי פר ושעיר הנשרפין, ומקריב תמיד של בין הערביים.  ואחר כך מקדש ידיו ורגליו, ופושט בגדי זהב, וטובל; ועולה, ומסתפג, ולובש בגדי לבן, ומקדש ידיו ורגליו.  ונכנס לקודש הקודשים, ומוציא משם את הכף ואת המחתה.</P>
<A NAME="6"> </A>
<P><B>ו</B>  ואחר כך מקדש ידיו ורגליו, ופושט בגדי לבן, וטובל; ועולה, ומסתפג, ולובש בגדי זהב, ומקדש ידיו ורגליו.  ומקטיר קטורת של בין הערביים של כל יום, ומטיב את הנרות בין הערביים.  ומקדש ידיו ורגליו, ופושט בגדי זהב, ולובש בגדי חול, ויוצא.</P>
<A NAME="7"> </A>
<P><B>ז</B>  [ג] כל הטבילות האלו והקידושין--כולן במקדש, שנאמר "ורחץ את בשרו במים במקום קדוש" (<A HREF="t/t0316.htm#24">ויקרא טז,כד</A>):  חוץ מטבילה ראשונה שהוא רשאי לטבול אותה בחול, שאינה אלא להוסיף כוונתו--שאם יזכור טומאה ישנה שבידו, יפרוש ממנה בטבילה זו לשמה.  וכל כוהן שלא טבל, בין בגדים לבגדים, או שלא קידש, בין בגד לבגד, ובין עבודה לעבודה, ועבד--עבודתו כשרה.</P>
<A NAME="8"> </A>
<P><B>ח</B>  [ד] היה כוהן גדול זקן או חולה, מלבנין עששייות של ברזל באש מבערב, ולמחר מטילין אותן למים, כדי להפיג צינתן--שאין שבות במקדש; או מערבין מים חמין במי המקוה, עד שתפוג צינתן.</P>
<A NAME="9"> </A>
<P><B>ט</B>  [ה] בכל יום, כוהן גדול מקדש ידיו ורגליו מן הכיור כשאר הכוהנים; והיום, מקדש מקיתון של זהב--משום כבודו.  בכל יום, הכוהנים עולים במזרחו של כבש ויורדין במערבו; והיום, עולים באמצע ויורדין באמצע לפני כוהן גדול--כדי להדרו.</P>
<A NAME="10"> </A>
<P><B>י</B>  בכל יום, מי שזכה במחתה, חותה במחתה של כסף, ומערה האש למחתה של זהב; והיום, חותה כוהן גדול במחתה של זהב, ובה נכנס להיכל--שלא לייגעו בתוספת עבודה.  וכן מחתה של כל יום, מחזקת ארבעת קבין; ושל יום, שלושת קבין.  ובכל יום, הייתה כבדה; והיום, קלה.  ובכל יום, ידה קצרה; והיום, ארוכה--כדי להקל על כוהן גדול, שלא ייגע.</P>
<A NAME="11"> </A>
<P><B>יא</B>  בכל יום, היו על המזבח שלוש מערכות של אש; והיום, היו שם ארבע--מוסיפין מערכה, כדי להדר המזבח ולעטרו.</P>
<A NAME="12"> </A>
<P><B>יב</B>  [ו] זה שנאמר בתורה "וכיפר בעדו ובעד ביתו, ובעד כל קהל ישראל" (<A HREF="t/t0316.htm#17">ויקרא טז,יז</A>)--מפי השמועה למדו, שזה וידוי דברים.  נמצאת למד שהוא מתוודה ביום זה, שלושה וידויין:  אחד על ידי עצמו תחילה, וידוי שני על ידי עצמו עם שאר הכוהנים--ושניהם על פר החטאת אשר לו; והווידוי השלישי על ידי כל ישראל, על שעיר המשתלח.  ומזכיר את השם בכל וידוי מהן, שלושה פעמים.</P>
<A NAME="13"> </A>
<P><B>יג</B>  כיצד הוא אומר:  אנא ה'--חטאתי, עוויתי, פשעתי לפניך; אנא ה'--כפר נא לחטאים ולעוונות ולפשעים, שחטאתי ושעוויתי ושפשעתי . . .:  שנאמר "כי ביום הזה יכפר עליכם, לטהר אתכם:  מכול, חטאותיכם, לפני ה', תטהרו" (<A HREF="t/t0316.htm#30">ויקרא טז,ל</A>).  הרי שלושה פעמים, הזכיר את השם; וכן בכל וידוי מהן.</P>
<A NAME="14"> </A>
<P><B>יד</B>  וכשהוא נותן את הגורל על שעיר החטאת, אומר לה' חטאת; נמצא מזכיר את השם ביום זה, עשרה פעמים.  ובכולן הוא מזכיר ככתבו, שהוא השם המפורש.  בראשונה, היה מגביה את קולו בשם; כיון שרבו פרוצין, חזרו לאומרו בקול נמוך, ומבליעו בנעימות, עד שלא יכירו בו אפילו חבריו הכוהנים.</P>
<A NAME="15"> </A>
<P><B>טו</B>  [ז] כל הכוהנים והעם העומדין בעזרה, כשהן שומעין את השם המפורש יוצא מפי כוהן גדול בקדושה ובטהרה, כורעין ומשתחווין, ונופלין על פניהם ואומרין ברוך שם כבוד מלכותו לעולם ועד--שנאמר "כי שם ה', אקרא:  הבו גודל, לאלוהינו" (<A HREF="t/t0532.htm#3">דברים לב,ג</A>).</P>
<A NAME="16"> </A>
<P><B>טז</B>  ובשלושת הווידויין, היה מתכוון לגמור את השם כנגד המברכין, ואומר להן, תטהרו; וכל היום, כשר לווידוי יום הכיפורים ולווידוי הפרים הנשרפים.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8800.htm">הלכות עבודת יום הכיפורים</A> - <A HREF="88.htm">הכול</A><BR>פרק
<A HREF="8801.htm">א</A>
ב
<A HREF="8803.htm">ג</A>
<A HREF="8804.htm">ד</A>
<A HREF="8805.htm">ה</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('8802')</SCRIPT></P>
</DIV></BODY></HTML>
