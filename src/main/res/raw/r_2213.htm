<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר אהבה - הלכות תפילה וברכת כוהנים פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="2.htm">ספר אהבה</A> -
<A HREF="2200.htm">הלכות תפילה וברכת כוהנים</A> - <A HREF="22.htm">הכול</A><BR>פרק
<A HREF="2201.htm">א</A>
<A HREF="2202.htm">ב</A>
<A HREF="2203.htm">ג</A>
<A HREF="2204.htm">ד</A>
<A HREF="2205.htm">ה</A>
<A HREF="2206.htm">ו</A>
<A HREF="2207.htm">ז</A>
<A HREF="2208.htm">ח</A>
<A HREF="2209.htm">ט</A>
<A HREF="2210.htm">י</A>
<A HREF="2211.htm">יא</A>
<A HREF="2212.htm">יב</A>
יג
<A HREF="2214.htm">יד</A>
<A HREF="2215.htm">טו</A>
</P>
<HR>
<H2>הלכות תפילה פרק יג</H2>
<A NAME="1"> </A>
<P><B>א</B>  המנהג הפשוט בכל ישראל, שמשלימין את התורה בשנה אחת:  מתחילין בשבת שאחר חג הסוכות, וקורין בסדר "בראשית" (<A HREF="t/t0101.htm#1">בראשית א,א</A>); בשנייה, "אלה, תולדות נוח" (<A HREF="t/t0106.htm#9">בראשית ו,ט</A>); בשלישית, "ויאמר ה' אל אברם" (<A HREF="t/t0112.htm#1">בראשית יב,א</A>).  וקוראין והולכין על הסדר הזה, עד שגומרין התורה בחג הסוכות.  ויש מי שמשלים את התורה בשלוש שנים, ואינו מנהג פשוט.</P>
<A NAME="2"> </A>
<P><B>ב</B>  עזרא תיקן להם לישראל, שיהיו קורין קללות שבספר ויקרא, קודם עצרת; ושבמשנה תורה, קודם ראש השנה.  והמנהג הפשוט, שיהיו קוראין "במדבר סיניי" (<A HREF="t/t0401.htm#1">במדבר א,א</A>), קודם עצרת; "ואתחנן" (<A HREF="t/t0503.htm#23">דברים ג,כג</A>), אחר תשעה באב; ו"אתם ניצבים" (<A HREF="t/t0529.htm#9">דברים כט,ט</A>), קודם ראש השנה; ו"צו את אהרון" (<A HREF="t/t0306.htm#2">ויקרא ו,ב</A>), קודם הפסח בשנה פשוטה.  לפיכך יש שבתות שקוראין בשחרית, שני סדרים כגון "אישה כי תזריע" (<A HREF="t/t0312.htm#2">ויקרא יב,ב</A>) ו"זאת תהיה תורת המצורע" (<A HREF="t/t0314.htm#2">ויקרא יד,ב</A>), ו"בהר סיניי" (<A HREF="t/t0325.htm#1">ויקרא כה,א</A>) ו"אם בחוקותיי" (<A HREF="t/t0326.htm#3">ויקרא כו,ג</A>), וכיוצא בהן--כדי שישלימו בשנה, ויקראו אותם הסדרים בעונתן.</P>
<A NAME="3"> </A>
<P><B>ג</B>  מקום שמפסיקין בשבת בשחרית--שם קוראין במנחה, ובשני ובחמישי, ולשבת הבאה.  כיצד:  שבת ראשונה, קורין בשחרית בסדר "בראשית" (<A HREF="t/t0101.htm#1">בראשית א,א</A>); במנחה, קורין מ"אלה, תולדות נוח" (<A HREF="t/t0106.htm#9">בראשית ו,ט</A>) עשרה פסוקים או יתר; וכן בשני ובחמישי; וכן לשבת הבאה בשחרית, מתחילין מ"אלה, תולדות נוח", וקורא עד סוף הסדר.  ועל דרך זו, קוראין כל השנה.  ומפטירין בכל שבת ושבת, בנביא מעין שקראו בתורה.</P>
<A NAME="4"> </A>
<P><B>ד</B>  בראשי חודשים--הראשון, קורא שלושה פסוקים מפרשת "צו" (<A HREF="t/t0428.htm#2">במדבר כח,ב</A>); והשני, חוזר וקורא פסוק שלישי שקרא הראשון ושני פסוקים אחריו, כדי שיישאר בפרשה שלושה פסוקים; והשלישי, קורא שלושה פסוקים ששייר השני עם "וביום, השבת" (<A HREF="t/t0428.htm#9">במדבר כח,ט</A>); והרביעי, קורא "ובראשי, חודשיכם" (<A HREF="t/t0428.htm#11">במדבר כח,יא</A>).  ואם חל ראש חודש להיות בשבת, מוציאין שני ספרים בשחרית:  אחד, קורין בו סדר אותה שבת; והשני, קורא בו המשלים "ובראשי, חודשיכם".  ואם קרא עניין ראש חודש בשבת, המפטיר קורא, ומפטירין "והיה, מדי חודש בחודשו" (<A HREF="t/t1066.htm#23">ישעיהו סו,כג</A>).  וראש חודש אב שחל להיות בשבת, מפטירין "חודשיכם ומועדיכם שנאה נפשי" (<A HREF="t/t1001.htm#14">ישעיהו א,יד</A>).  וראש חודש שחל להיות באחד בשבת, מפטירין בשבת שלפניו "ויאמר לו יהונתן, מחר חודש" (<A HREF="t/t08a20.htm#18">שמואל א כ,יח</A>).</P>
<A NAME="5"> </A>
<P><B>ה</B>  כל העולה לקרות בתורה פותח בדבר טוב, וחותם בדבר טוב.  אבל בפרשת "האזינו" (<A HREF="t/t0532.htm#1">דברים לב,א</A>)--הראשון, קורא עד "זכור ימות עולם" (<A HREF="t/t0532.htm#7">דברים לב,ז</A>); והשני, מתחיל מ"זכור ימות עולם" עד "ירכיבהו" (<A HREF="t/t0532.htm#13">דברים לב,יג</A>); והשלישי, מ"ירכיבהו" עד "וירא ה', וינאץ" (<A HREF="t/t0532.htm#19">דברים לב,יט</A>); והרביעי, מן "וירא ה', וינאץ" עד "לו חכמו" (<A HREF="t/t0532.htm#29">דברים לב,כט</A>); והחמישי, מן "לו חכמו" עד "כי אשא אל שמיים, ידי" (<A HREF="t/t0532.htm#40">דברים לב,מ</A>); והשישי, מן "כי אשא" עד סוף השירה.  ולמה פוסקין בה בעניינות אלו--מפני שהיא תוכחה, כדי שיחזרו העם בתשובה.</P>
<A NAME="6"> </A>
<P><B>ו</B>  שמונה פסוקין שבסוף התורה, מותר לקרות אותן בבית הכנסת בפחות מעשרה:  אף על פי שהכול תורה, ומפי משה מפי הגבורה הן, הואיל ומשמען שהן אחר מיתת משה, הרי נשתנו; ולפיכך מותר ליחיד לקרות אותן.</P>
<A NAME="7"> </A>
<P><B>ז</B>  קללות שבתורת כוהנים--אין מפסיקין בהן, אלא אחד קורא אותן; מתחיל בפסוק שלפניהם, ומסיים בפסוק שלאחריהם.  וקללות שבמשנה תורה--אם רצה לפסוק בהן, פוסק; וכבר נהגו העם שלא לפסוק בהן, אלא אחד קורא אותן.</P>
<A NAME="8"> </A>
<P><B>ח</B>  מפסיקין למועדות, וליום הכיפורים, וקוראין בעניין המועד, לא בסדר השבת.  ומשה רבנו תיקן להן לישראל, שיהיו קוראין בכל מועד, עניינו; ושואלין ודורשין בעניינו של יום, בכל מועד ומועד.  ומה הן קורין:  בפסח, בפרשת המועדות שבתורת כוהנים.  וכבר נהגו העם, לקרות ביום טוב ראשון "משכו" (<A HREF="t/t0212.htm#21">שמות יב,כא</A>), ומפטירין בפסח גלגל; וביום טוב שני, "שור או כשב" (<A HREF="t/t0322.htm#27">ויקרא כב,כז</A>), ומפטירין בפסח יאשייהו.  בשלישי, "קדש לי" (<A HREF="t/t0213.htm#2">שמות יג,ב</A>); ברביעי, "אם כסף תלווה" (<A HREF="t/t0222.htm#24">שמות כב,כד</A>); בחמישי, "פסול לך" (<A HREF="t/t0234.htm#1">שמות לד,א</A>); בשישי, "ויעשו בני ישראל את הפסח, במועדו" (<A HREF="t/t0409.htm#2">במדבר ט,ב</A>).  ביום טוב אחרון, ב"ויהי, בשלח" (<A HREF="t/t0213.htm#17">שמות יג,יז</A>) עד סוף השירה, ומפטירין "וידבר דויד" (<A HREF="t/t08b22.htm#1">שמואל ב כב,א</A>); ובשמיני, "כל הבכור" (<A HREF="t/t0515.htm#19">דברים טו,יט</A>), ומפטירין "עוד היום, בנוב לעמוד" (<A HREF="t/t1010.htm#32">ישעיהו י,לב</A>).</P>
<A NAME="9"> </A>
<P><B>ט</B>  בעצרת, קורין ב"שבעה שבועות" (<A HREF="t/t0516.htm#9">דברים טז,ט</A>).  ומנהג פשוט, שקורים ביום טוב ראשון, "בחודש, השלישי" (<A HREF="t/t0219.htm#1">שמות יט,א</A>), ומפטירין במרכבה; ובשני, קורין בפרשת מועדות, ומפטירין בחבקוק.</P>
<A NAME="10"> </A>
<P><B>י</B>  בראש השנה, קורין "בחודש השביעי באחד לחודש" (<A HREF="t/t0323.htm#24">ויקרא כג,כד</A>; <A HREF="t/t0429.htm#1">במדבר כט,א</A>).  ומנהג פשוט, שקורין ביום ראשון, "וה' פקד את שרה" (<A HREF="t/t0121.htm#1">בראשית כא,א</A>), ומפטירין "ויהי איש אחד מן הרמתיים" (<A HREF="t/t08a01.htm#1">שמואל א א,א</A>); ובשני, קורין "והאלוהים, ניסה את אברהם" (<A HREF="t/t0122.htm#1">בראשית כב,א</A>), ומפטירין "הבן יקיר לי אפריים" (<A HREF="t/t1131.htm#19">ירמיהו לא,יט</A>).</P>
<A NAME="11"> </A>
<P><B>יא</B>  ביום הכיפורים, בשחרית, קורין "אחרי מות" (<A HREF="t/t0316.htm#1">ויקרא טז,א</A>), ומפטירין "כה אמר רם ונישא" (<A HREF="t/t1057.htm#15">ישעיהו נז,טו</A>).  במנחה, קורין בעריות שב"אחרי מות", כדי שיזכור וייכלם כל מי שנכשל באחת מהן, ויחזור בתשובה; והשלישי שקורא בתורה, מפטיר ביונה.</P>
<A NAME="12"> </A>
<P><B>יב</B>  בסוכות, בשני ימים הראשונים, קורין בפרשת מועדות, ומפטירין ביום הראשון "הנה יום בא, לה'" (<A HREF="t/t2314.htm#1">זכריה יד,א</A>), וביום שני "וייקהלו אל המלך שלמה" (<A HREF="t/t09a08.htm#2">מלכים א ח,ב</A>); וביום טוב האחרון, קורין "כל הבכור" (<A HREF="t/t0515.htm#19">דברים טו,יט</A>), ומפטירין "ויהי ככלות שלמה" (<A HREF="t/t09a08.htm#54">מלכים א ח,נד</A>); ולמחר, קורין "וזאת הברכה" (<A HREF="t/t0533.htm#1">דברים לג,א</A>), ומפטירין "ויעמוד שלמה" (<A HREF="t/t09a08.htm#22">מלכים א ח,כב</A>), ויש מי שמפטיר "אחרי מות משה" (<A HREF="t/t0601.htm#1">יהושוע א,א</A>), ובשאר ימות החג, קורין בקרבנות החג.</P>
<A NAME="13"> </A>
<P><B>יג</B>  כיצד--בכל יום ויום מחולו של מועד, קורא שתי פרשייות:  ביום השלישי, שהוא תחילת חולו של מועד, קורא הכוהן "וביום השני" (<A HREF="t/t0429.htm#17">במדבר כט,יז</A>), ולוי קורא "וביום השלישי" (<A HREF="t/t0429.htm#20">במדבר כט,כ</A>), וישראל קורא "וביום השלישי", והרביעי חוזר וקורא "וביום השני" "וביום השלישי".  וכן ביום הרביעי, שהוא שני של חולו של מועד, קורין "וביום השלישי" "וביום הרביעי" (<A HREF="t/t0429.htm#23">במדבר כט,כג</A>) על דרך זו.</P>
<A NAME="14"> </A>
<P><B>יד</B>  בכל יום ויום מימים טובים, וכן ביום הכיפורים, ובשבעת ימי הפסח--מוציאין שני ספרים בשחרית:  האחד, קורין בו תחילה עניינות אלו שאמרנו.  והשני, קורין בו קרבן אותו היום האמור בחומש הפקודים; והקורא עניין הקרבן, הוא מפטיר בנביא.</P>
<A NAME="15"> </A>
<P><B>טו</B>  בכל יום שמוציאין שני ספרים, או שלושה, אם הוציאו זה אחר זה, כשמחזיר את הראשון אומר קדיש ומוציא השני; וכשמחזיר האחרון, אומר קדיש.  וכבר אמרנו שהמנהג הפשוט, לומר קדיש אחר שקורא המשלים לעולם, ואחר כך מפטירין בנביא.</P>
<A NAME="16"> </A>
<P><B>טז</B>  שבת שחלה להיות בחולו של מועד, בין בפסח בין בסוכות, קורין באותה שבת "ראה אתה אומר אליי" (<A HREF="t/t0233.htm#12">שמות לג,יב</A>); ומפטירין בפסח "העצמות היבשות" (<A HREF="t/t1237.htm#4">יחזקאל לז,ד</A>), ואם הייתה בתוך החג, "ביום בוא גוג" (<A HREF="t/t1238.htm#18">יחזקאל לח,יח</A>).</P>
<A NAME="17"> </A>
<P><B>יז</B>  בחנוכה--ביום הראשון, קורין מברכת כוהנים עד סוף קרבן המקריב ביום הראשון; וביום השני, קורין קרבן נשיא שהקריב בשני; וכן עד יום שמיני, קורין מיום השמיני עד סוף כל הקרבנות, עד סוף הסדר.  ומפטירין בשבת של חנוכה, בנרות זכריה; ואם היו שתי שבתות, מפטירין בשבת ראשונה בנרות זכריה, ובשנייה בנרות שלמה.  והקורא בעניין חנוכה, הוא שמפטיר בנביא.</P>
<A NAME="18"> </A>
<P><B>יח</B>  בפורים, קורין בשחרית "ויבוא, עמלק" (<A HREF="t/t0217.htm#8">שמות יז,ח</A>).  [יח] בתשעה באב, בשחרית קורין "כי תוליד בנים" (<A HREF="t/t0504.htm#25">דברים ד,כה</A>) ומפטירין "אסוף אסיפם" (<A HREF="t/t1108.htm#13">ירמיהו ח,יג</A>); ובמנחה, קורין "ויחל משה" (<A HREF="t/t0232.htm#11">שמות לב,יא</A>), כשאר ימי התענייות.  ובשאר התענייות שאנו מתענים על מה שאירע לאבותינו, קורין בשחרית ובמנחה:  הראשון, קורא "ויחל משה" ארבעה פסוקין; וקורא השני והשלישי, מ"פסול לך" (<A HREF="t/t0234.htm#1">שמות לד,א</A>) עד "אשר אני, עושה עימך" (<A HREF="t/t0234.htm#10">שמות לד,י</A>).  ובתענייות שגוזרין אותן הציבור מפני הצרות, כגון בצורת ודבר וכיוצא בהן, קורין ברכות וקללות, כדי שישובו העם וייכנע לבבם כשישמעו אותם.</P>
<A NAME="19"> </A>
<P><B>יט</B>  נהגו כל ישראל, להיות מפטירין קודם לתשעה באב בשלוש שבתות, בדברי תוכחה--שבת ראשונה, מפטירין "דברי ירמיהו" (<A HREF="t/t1101.htm#1">ירמיהו א,א</A>); שנייה, "חזון ישעיהו" (<A HREF="t/t1001.htm#1">ישעיהו א,א</A>); שלישית, "איכה הייתה לזונה" (<A HREF="t/t1001.htm#21">ישעיהו א,כא</A>).  וכן שבת שאחר תשעה באב, מפטירין "נחמו נחמו, עמי" (<A HREF="t/t1040.htm#1">ישעיהו מ,א</A>).  ומנהג פשוט בערינו, להיות מפטירין בנחמות ישעיה, מאחר תשעה באב עד ראש השנה; ושבת שבין ראש השנה ויום הכיפורים, מפטירין "שובה, ישראל" (<A HREF="t/t1314.htm#2">הושע יד,ב</A>).</P>
<A NAME="20"> </A>
<P><B>כ</B>  ראש חודש אדר שחל להיות בשבת, קורין בפרשת שקלים, ומפטירין ב"יהוידע הכוהן" (<A HREF="t/t09b12.htm#3">מלכים ב יב,ג</A>).  וכן אם חל ראש חודש אדר להיות בתוך השבת, ואפילו בערב השבת, מקדימין וקורין בשבת שלפניו, בפרשת שקלים.  בשבת שנייה, קורין בפרשת "זכור" (<A HREF="t/t0525.htm#17">דברים כה,יז</A>), ומפטירין "כה אמר, ה' צבאות, פקדתי" (<A HREF="t/t08a15.htm#2">שמואל א טו,ב</A>).  ואי זו היא שבת שנייה, כל שחל פורים להיות בתוכה, ואפילו בערב שבת.  בשלישית, קורין "פרה אדומה" (<A HREF="t/t0419.htm#2">במדבר יט,ב</A>), ומפטירין "וזרקתי עליכם מים טהורים" (<A HREF="t/t1236.htm#25">יחזקאל לו,כה</A>).  ואי זו היא שבת שלישית, הסמוכה לרביעית.  ברביעית, קורין "החודש הזה" (<A HREF="t/t0212.htm#2">שמות יב,ב</A>), ומפטירין "בראשון באחד לחודש" (<A HREF="t/t1245.htm#18">יחזקאל מה,יח</A>).  ואי זו היא רביעית, כל שחל ראש חודש ניסן להיות בתוכה, ואפילו בערב שבת.</P>
<A NAME="21"> </A>
<P><B>כא</B>  נמצאת אומר, שפעמים תהיה הפסקה בין שבת ראשונה ושנייה, או בין שנייה ושלישית; ופעמים תהיה שתי הפסקות, בין ראשונה ושנייה ובין שנייה ושלישית.  אבל בין שלישית לרביעית, אין מפסיקין.</P>
<A NAME="22"> </A>
<P><B>כב</B>  כל פרשה מארבע פרשייות האלו, אחד קורא אותה בספר שני, אחר שקורין סדר אותה שבת בספר שהוציאו ראשון.  חל ראש חודש אדר להיות בשבת, והיה סדר אותה שבת "ואתה תצווה" (<A HREF="t/t0227.htm#20">שמות כז,כ</A>), קורין שישה מ"אתה תצווה" עד "ועשית כיור נחושת" (<A HREF="t/t0230.htm#18">שמות ל,יח</A>), והשביעי חוזר וקורא מ"כי תישא" (<A HREF="t/t0230.htm#12">שמות ל,יב</A>) עד "ועשית כיור נחושת".  ואם היה סדר אותה שבת "כי תישא" עצמה, קורין שישה מ"כי תישא" עד "ויקהל" (<A HREF="t/t0235.htm#1">שמות לה,א</A>), והשביעי חוזר וקורא בספר שני מ"כי תישא" עד "ועשית כיור נחושת".</P>
<A NAME="23"> </A>
<P><B>כג</B>  ראש חודש אדר שחל להיות בשבת, מוציאין שלושה ספרים--אחד, קורין בו סדר היום; והשני, קורין בו עניין ראש חודש; והשלישי, קורין בו "כי תישא" (<A HREF="t/t0230.htm#12">שמות ל,יב</A>).  וכן ראש חודש ניסן שחל להיות בשבת--קורין סדר היום, באחד; ועניין ראש חודש, בשני; ו"החודש הזה" (<A HREF="t/t0212.htm#2">שמות יב,ב</A>), בשלישי.</P>
<A NAME="24"> </A>
<P><B>כד</B>  ראש חודש טבת שחל להיות בשבת, מוציאין שלושה ספרים--הראשון, קורין בו סדר היום; והשני, קורין בו עניין ראש חודש; והשלישי, קורין בו עניין חנוכה.  חל להיות באמצע השבת, שלושה קורין בעניין ראש חודש, והרביעי קורא עניין חנוכה.</P>
<A NAME="25"> </A>
<P><B>כה</B>  אף על פי שאדם שומע כל התורה כולה, בכל שנתו בציבור, חייב לקרות לעצמו בכל שבוע ושבוע, סדר של אותה שבת--שניים מקרא, ואחד תרגום; ופסוק שאין לו תרגום, קוראהו שלושה פעמים:  עד שישלים פרשייותיו, עם הציבור.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="2.htm">ספר אהבה</A> -
<A HREF="2200.htm">הלכות תפילה וברכת כוהנים</A> - <A HREF="22.htm">הכול</A><BR>פרק
<A HREF="2201.htm">א</A>
<A HREF="2202.htm">ב</A>
<A HREF="2203.htm">ג</A>
<A HREF="2204.htm">ד</A>
<A HREF="2205.htm">ה</A>
<A HREF="2206.htm">ו</A>
<A HREF="2207.htm">ז</A>
<A HREF="2208.htm">ח</A>
<A HREF="2209.htm">ט</A>
<A HREF="2210.htm">י</A>
<A HREF="2211.htm">יא</A>
<A HREF="2212.htm">יב</A>
יג
<A HREF="2214.htm">יד</A>
<A HREF="2215.htm">טו</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('2213')</SCRIPT></P>
</DIV></BODY></HTML>
