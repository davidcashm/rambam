<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות ביאת המקדש פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8300.htm">הלכות ביאת המקדש</A> - <A HREF="83.htm">הכול</A><BR>פרק
<A HREF="8301.htm">א</A>
<A HREF="8302.htm">ב</A>
<A HREF="8303.htm">ג</A>
<A HREF="8304.htm">ד</A>
<A HREF="8305.htm">ה</A>
ו
<A HREF="8307.htm">ז</A>
<A HREF="8308.htm">ח</A>
<A HREF="8309.htm">ט</A>
</P>
<HR>
<H2>הלכות ביאת המקדש פרק ו</H2>
<A NAME="1"> </A>
<P><B>א</B>  כל כוהן שיש בו מום, בין מום קבוע בין מום עובר--לא ייכנס למקדש מן המזבח ולפנים, שנאמר "אל הפרוכת לא יבוא, ואל המזבח לא ייגש" (<A HREF="t/t0321.htm#23">ויקרא כא,כג</A>); ואם עבר ונכנס--לוקה, אף על פי שלא עבד.  ואם עבד במקדש--פסל וחילל עבודתו, ולוקה אף על העבודה:  שנאמר "אשר יהיה בו מום--לא יקרב" (<A HREF="t/t0321.htm#17">ויקרא כא,יז</A>)--מפי השמועה למדו שאזהרה זו, שלא יקרב לעבודה.</P>
<A NAME="2"> </A>
<P><B>ב</B>  וכן בעל מום עובר--פסל ולוקה, שנאמר "כל איש אשר בו מום, לא יקרב" (<A HREF="t/t0321.htm#18">ויקרא כא,יח</A>):  מפי השמועה למדו שזו אזהרה, לבעל מום עובר.  ואין בעלי מומין שעבדו במיתה, אלא במלקות בלבד.</P>
<A NAME="3"> </A>
<P><B>ג</B>  כל המומין כולן--אחד שהיו בו מתחילת ברייתו, ואחד שנולדו בו אחר כן, בין שאינן עוברין, בין עוברין--הרי זה פסול, עד שיעבורו.</P>
<A NAME="4"> </A>
<P><B>ד</B>  מום קבוע--כגון שבר רגל, או שבר יד; ומום עובר--כגון גרב, או ילפת והיא החזזית.  ולא המומין הכתובין בתורה בלבד, הן שפוסלין בכוהנים; אלא כל המומין הנראין בגוף--שנאמר "כל . . . אשר בו מום" (<A HREF="t/t0321.htm#18">ויקרא כא,יח</A>; <A HREF="t/t0321.htm#21">ויקרא כא,כא</A>), מכל מקום.  ואלו הכתובים בתורה, דוגמה הן.</P>
<A NAME="5"> </A>
<P><B>ה</B>  שלושה מיני מומין הם--יש מומין שהן פוסלין הכוהן מלעבוד והבהמה מליקרב, ויש מומין שפוסלין האדם בלבד מלעבוד; ויש מומין שאין פוסלין, אבל מפני מראית העין אמרו שכל כוהן שיש בו אחד מהן אינו עובד.</P>
<A NAME="6"> </A>
<P><B>ו</B>  כל מי שיש בו מום שפוסל באדם ובבהמה, ועבד--בין בשוגג, בין במזיד--עבודתו פסולה; ואם היה מזיד, לוקה.  וכל מי שיש בו מום מן המומין המיוחדין לאדם, ועבד--אף על פי שהוא לוקה, לא חילל עבודתו.  ואם היה בו דבר מדברים שהם מפני מראית העין--אינו לוקה, ועבודתו כשרה.</P>
<A NAME="7"> </A>
<P><B>ז</B>  אין פוסל באדם, אלא מומין שבגלוי; אבל מומין שבחלל הגוף--כגון שניטל כליתו של אדם, או טחול שלו, או שניקבו מעיו--אף על פי שנעשה טריפה, עבודתו כשרה:  שנאמר "שבר רגל, או, שבר יד" (<A HREF="t/t0321.htm#19">ויקרא כא,יט</A>)--מה אלו בגלוי, אף כול בגלוי.</P>
<A NAME="8"> </A>
<P><B>ח</B>  הערל--הרי הוא כבן נכר, שנאמר "כל בן נכר ערל לב וערל בשר" (<A HREF="t/t1244.htm#9">יחזקאל מד,ט</A>).  לפיכך ערל שעבד--חילל עבודתו ולוקה, כזר שעבד; אבל אינו חייב מיתה.</P>
<A NAME="9"> </A>
<P><B>ט</B>  כוהן שהיה נושא נשים בעבירה--אינו עובד, עד שידירוהו בית דין על דעת רבים כדי שלא תהיה לו הפרה, שלא יוסיף לחטוא; ועובד, ויורד ומגרש.  וכן אם היה מיטמא למתים--פסול, עד שיקבל עליו בבית דין שלא ייטמא.  ואם עבר ועבד, קודם שידיר או שיקבל--אף על פי שהוא נשוי בעבירה, לא חילל עבודה.</P>
<A NAME="10"> </A>
<P><B>י</B>  כוהן שעבד, ונבדק ונמצא חלל--עבודתו כשרה לשעבר, ואינו עובד להבא.  ואם עבד, לא חילל--שנאמר "ברך ה' חילו, ופועל ידיו תרצה" (<A HREF="t/t0533.htm#11">דברים לג,יא</A>), אפילו חולין שבו תרצה.</P>
<A NAME="11"> </A>
<P><B>יא</B>  בית דין הגדול, היו יושבין בלשכת הגזית; ועיקר מעשיהם התדיר, שהן יושבין ודנין את הכהונה ובודקין את הכוהנים בייחוסין ובמומין.  כל כוהן שנמצא פסול בייחוסו--לובש שחורים ומתעטף שחורים, ויוצא מן העזרה; וכל מי שנמצא שלם וכשר--לובש לבנים, ונכנס ומשמש עם אחיו הכוהנים.</P>
<A NAME="12"> </A>
<P><B>יב</B>  מי שנמצא כשר בייחוסו, ונמצא בו מום--יושב בלשכת העצים, מתלע עצים למערכה; וחולק בקודשים עם אנשי בית אב שלו, ואוכל--שנאמר "לחם אלוהיו, מקודשי הקודשים, ומן הקודשים, יאכל" (<A HREF="t/t0321.htm#22">ויקרא כא,כב</A>).
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8300.htm">הלכות ביאת המקדש</A> - <A HREF="83.htm">הכול</A><BR>פרק
<A HREF="8301.htm">א</A>
<A HREF="8302.htm">ב</A>
<A HREF="8303.htm">ג</A>
<A HREF="8304.htm">ד</A>
<A HREF="8305.htm">ה</A>
ו
<A HREF="8307.htm">ז</A>
<A HREF="8308.htm">ח</A>
<A HREF="8309.htm">ט</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('8306')</SCRIPT></P>
</DIV></BODY></HTML>
