<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר המדע - הלכות יסודי התורה פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="1.htm">ספר המדע</A> -
<A HREF="1100.htm">הלכות יסודי התורה</A> - <A HREF="11.htm">הכול</A><BR>פרק
א
<A HREF="1102.htm">ב</A>
<A HREF="1103.htm">ג</A>
<A HREF="1104.htm">ד</A>
<A HREF="1105.htm">ה</A>
<A HREF="1106.htm">ו</A>
<A HREF="1107.htm">ז</A>
<A HREF="1108.htm">ח</A>
<A HREF="1109.htm">ט</A>
<A HREF="1110.htm">י</A>
</P>
<HR>
<H2>הלכות יסודי התורה פרק א</H2>
<A NAME="1"> </A>
<P><B>א</B>  יסוד היסודות ועמוד החכמות, לידע שיש שם מצוי ראשון.  והוא ממציא כל הנמצא; וכל הנמצאים מן שמיים וארץ ומה ביניהם, לא נמצאו אלא מאמיתת הימצאו.  [ב] ואם יעלה על הדעת שהוא אינו מצוי, אין דבר אחר יכול להימצאות.  [ג] ואם יעלה על הדעת שאין כל הנמצאים מלבדו מצויים, הוא לבדו יהיה מצוי ולא ייבטל הוא לביטולם:  שכל הנמצאים צריכין לו; והוא ברוך הוא אינו צריך להם, ולא לאחד מהם.</P>
<A NAME="2"> </A>
<P><B>ב</B>  לפיכך אין אמיתתו כאמיתת אחד מהם.  [ד] הוא שהנביא אומר "וה' אלוהים אמת" (<A HREF="t/t1110.htm#10">ירמיהו י,י</A>)--הוא לבדו האמת, ואין לאחר אמת כאמיתו.  והוא שהתורה אומרת "אין עוד, מלבדו" (<A HREF="t/t0504.htm#35">דברים ד,לה</A>), כלומר אין שם מצוי אמת מלבדו כמותו.</P>
<A NAME="3"> </A>
<P><B>ג</B>  [ה] המצוי הזה--הוא אלוה העולם, אדון כל הארץ.  והוא המנהיג הגלגל בכוח שאין לו קץ ותכלית, בכוח שאין לו הפסק, שהגלגל סובב תמיד, ואי אפשר שיסוב בלא מסבב; והוא ברוך הוא המסבב אותו, בלא יד ולא גוף.</P>
<A NAME="4"> </A>
<P><B>ד</B>  [ו] וידיעת דבר זה מצות עשה, שנאמר "אנוכי ה' אלוהיך" (<A HREF="t/t0220.htm#2">שמות כ,ב</A>; <A HREF="t/t0505.htm#6">דברים ה,ו</A>).  וכל המעלה על דעתו שיש שם אלוה אחר, חוץ מזה--עובר בלא תעשה, שנאמר "לא יהיה לך אלוהים אחרים, על פניי" (<A HREF="t/t0220.htm#2">שמות כ,ב</A>; <A HREF="t/t0505.htm#6">דברים ה,ו</A>); וכפר בעיקר, שזה הוא העיקר הגדול שהכול תלוי בו.</P>
<A NAME="5"> </A>
<P><B>ה</B>  [ז] אלוה זה אחד הוא--אינו לא שניים ולא יתר על שניים, אלא אחד, שאין כייחודו אחד מן האחדים הנמצאים בעולם:  לא אחד כמין שהוא כולל אחדים הרבה, ולא אחד כגוף שהוא נחלק למחלקות ולקצוות; אלא ייחוד שאין ייחוד אחר כמותו בעולם.</P>
<A NAME="6"> </A>
<P><B>ו</B>  אילו היו האלוהות הרבה--היו גופין וגווייות, מפני שאין הנמנין השווין במציאתן נפרדין זה מזה אלא במאורעין שיארעו הגופות והגווייות.  ואילו היה היוצר גוף וגווייה--היה לו קץ ותכלית, שאי אפשר להיות גוף שאין לו קץ.  וכל שיש לו קץ ותכלית, יש לכוחו קץ וסוף.</P>
<A NAME="7"> </A>
<P><B>ז</B>  ואלוהינו ברוך שמו, הואיל וכוחו אין לו קץ ואינו פוסק, שהרי הגלגל סובב תמיד, אין כוחו כוח גוף.  והואיל ואינו גוף, לא יארעו מאורעות הגופות כדי שיהא נחלק ונפרד מאחר; לפיכך אי אפשר שיהיה אלא אחד.  וידיעת דבר זה--מצות עשה, שנאמר "ה' אלוהינו, ה' אחד" (<A HREF="t/t0506.htm#4">דברים ו,ד</A>).</P>
<A NAME="8"> </A>
<P><B>ח</B>  הרי מפורש בתורה ובנביא, שאין הקדוש ברוך הוא גוף וגווייה:  שנאמר "כי ה' אלוהיכם, הוא האלוהים בשמיים ממעל ועל הארץ מתחת" (<A HREF="t/t0504.htm#39">ראה דברים ד,לט</A>; <A HREF="t/t0602.htm#11">יהושוע ב,יא</A>), והגוף לא יהיה בשני מקומות.  ונאמר "כי לא ראיתם, כל תמונה" (<A HREF="t/t0504.htm#15">דברים ד,טו</A>), ונאמר "ואל מי תדמיוני, ואשווה" (<A HREF="t/t1040.htm#25">ישעיהו מ,כה</A>); ואילו היה גוף, היה דומה לשאר גופים.</P>
<A NAME="9"> </A>
<P><B>ט</B>  אם כן מה הוא זה שנאמר בתורה "ותחת רגליו" (<A HREF="t/t0224.htm#10">שמות כד,י</A>), "כתובים באצבע אלוהים" (<A HREF="t/t0231.htm#18">שמות לא,יח</A>; <A HREF="t/t0509.htm#10">דברים ט,י</A>), "יד ה'" (<A HREF="t/t0209.htm#3">שמות ט,ג</A>; <A HREF="t/t0411.htm#23">במדבר יא,כג</A>; <A HREF="t/t0502.htm#15">דברים ב,טו</A>), "עיני ה'" (<A HREF="t/t0511.htm#12">דברים יא,יב</A>), "אוזני ה'" (<A HREF="t/t0411.htm#1">במדבר יא,א</A>; <A HREF="t/t0411.htm#18">במדבר יא,יח</A>), וכיוצא בדברים הללו--הכול לפי דעתן של בני אדם הוא, שאינן מכירין אלא הגופות; ודיברה תורה כלשון בני אדם.  והכול כינויים הם, כמו שנאמר "אם שנותי ברק חרבי" (<A HREF="t/t0532.htm#41">דברים לב,מא</A>), וכי חרב יש לו ובחרב הוא הורג; אלא משל, והכול משל.</P>
<A NAME="10"> </A>
<P><B>י</B>  ראיה לדבר זה, שנביא אחד אומר שראה הקדוש ברוך הוא "לבושיה כתלג חיוור" (<A HREF="t/t3407.htm#9">דנייאל ז,ט</A>), ואחר ראהו "חמוץ בגדים מבוצרה" (<A HREF="t/t1063.htm#1">ישעיהו סג,א</A>); ומשה רבנו עצמו ראהו על הים כגיבור עושה מלחמה, ובסיניי כשליח ציבור עטוף.  לומר שאין לו דמות וצורה, אלא הכול במראה הנבואה ובמחזה.  ואמיתת הדבר, אין דעתו של אדם יכולה להשיגו ולחוקרו; וזה הוא שאמר הכתוב "החקר אלוה, תמצא; אם עד תכלית שדיי, תמצא" (<A HREF="t/t2711.htm#7">איוב יא,ז</A>).</P>
<A NAME="11"> </A>
<P><B>יא</B>  [י] מה הוא זה שביקש משה רבנו להשיג כשאמר "הראני נא, את כבודך" (<A HREF="t/t0233.htm#18">שמות לג,יח</A>)--ביקש לידע אמיתת הימצאו של הקדוש ברוך הוא, עד שיהיה ידוע בליבו כמו ידיעת אחד מן האנשים שראה פניו ונחקקה צורתו בקרבו, שנמצא אותו האיש נפרד בדעתו משאר האנשים; כך ביקש משה רבנו להיות מציאת הקדוש ברוך הוא נפרדת בליבו משאר מציאת הנמצאים, עד שיידע אמיתת הימצאו כמה שהיא.  והשיבו ברוך הוא שאין כוח בדעת האדם החי שהוא מחובר מגוף ונפש, להשיג אמיתת דבר זה על בורייו.</P>
<A NAME="12"> </A>
<P><B>יב</B>  והודיעו ברוך הוא מה שלא ידע אדם לפניו ולא יידע לאחריו, עד שהשיג מאמיתת הימצאו דבר שנפרד הקדוש ברוך הוא בדעתו משאר הנמצאים, כמו שייפרד אחד מן האנשים שראה אחוריו, והשיג כל גופו ומלבושו בדעתו משאר האנשים; ועל דבר זה רמז הכתוב, ואמר "וראית, את אחוריי; ופניי, לא ייראו" (<A HREF="t/t0233.htm#23">שמות לג,כג</A>).</P>
<A NAME="13"> </A>
<P><B>יג</B>  [יא] וכיון שנתברר שאינו גוף וגווייה, יתבאר שלא יארעו ולא אחד ממאורעות הגוף:  לא חיבור ולא פירוד, ולא מקום ולא מידה, ולא עלייה ולא ירידה, ולא ימין ולא שמאל, ולא פנים ולא אחור, ולא ישיבה ולא עמידה.  ואינו מצוי בזמן, עד שיהיה לו ראשית ואחרית ומניין שנים; ואינו משתנה, שאין לו דבר שיגרום לו שינוי.</P>
<A NAME="14"> </A>
<P><B>יד</B>  ואין לו לא מוות ולא חיים כחיי הגוף החי, ולא סכלות ולא חכמה כחכמת האיש החכם, לא שינה ולא הקיצה, ולא כעס ולא שחוק, ולא שמחה ולא עצבות, ולא שתיקה ולא דיבור כדיבור האדם.  כך אמרו חכמים, אין למעלה לא ישיבה ולא עמידה, לא עורף ולא עיפוי.</P>
<A NAME="15"> </A>
<P><B>טו</B>  [יב] והואיל והדבר כך הוא, כל הדברים הללו וכיוצא בהן שנאמרו בתורה ובדברי נביאים--הכול משל ומליצה הם, כמו שנאמר "יושב בשמיים, ישחק" (<A HREF="t/t2602.htm#4">תהילים ב,ד</A>), "כיעסוני בהבליהם" (<A HREF="t/t0532.htm#21">דברים לב,כא</A>), "כאשר שש ה'" (<A HREF="t/t0528.htm#63">דברים כח,סג</A>), וכיוצא בהן.  על הכול אמרו חכמים, דיברה תורה כלשון בני אדם.  וכן הוא אומר "האותי הם מכעיסים" (<A HREF="t/t1107.htm#19">ירמיהו ז,יט</A>); הרי הוא אומר "אני ה', לא שניתי" (<A HREF="t/t2403.htm#6">מלאכי ג,ו</A>), ואילו היה פעמים כועס ופעמים שמח, היה משתנה.  וכל הדברים האלו אינם מצויים אלא לגופים האפלים השפלים, שוכני בתי חומר אשר בעפר יסודם.  אבל הוא ברוך הוא יתעלה ויתרומם, על כל זה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="1.htm">ספר המדע</A> -
<A HREF="1100.htm">הלכות יסודי התורה</A> - <A HREF="11.htm">הכול</A><BR>פרק
א
<A HREF="1102.htm">ב</A>
<A HREF="1103.htm">ג</A>
<A HREF="1104.htm">ד</A>
<A HREF="1105.htm">ה</A>
<A HREF="1106.htm">ו</A>
<A HREF="1107.htm">ז</A>
<A HREF="1108.htm">ח</A>
<A HREF="1109.htm">ט</A>
<A HREF="1110.htm">י</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('1101')</SCRIPT></P>
</DIV></BODY></HTML>
