<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2009 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות שאר אבות הטומאות פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a500.htm">הלכות שאר אבות הטומאות</A> - <A HREF="a5.htm">הכול</A><BR>פרק
<A HREF="a501.htm">א</A>
<A HREF="a502.htm">ב</A>
<A HREF="a503.htm">ג</A>
<A HREF="a504.htm">ד</A>
<A HREF="a505.htm">ה</A>
ו
<A HREF="a507.htm">ז</A>
<A HREF="a508.htm">ח</A>
<A HREF="a509.htm">ט</A>
<A HREF="a510.htm">י</A>
<A HREF="a511.htm">יא</A>
<A HREF="a512.htm">יב</A>
<A HREF="a513.htm">יג</A>
<A HREF="a514.htm">יד</A>
<A HREF="a515.htm">טו</A>
<A HREF="a516.htm">טז</A>
<A HREF="a517.htm">יז</A>
<A HREF="a518.htm">יח</A>
<A HREF="a519.htm">יט</A>
<A HREF="a520.htm">כ</A>
</P>
<HR>
<H2>הלכות שאר אבות הטומאות פרק ו</H2>
<A NAME="1"> </A>
<P><B>א</B>  טומאת עבודה זרה, מדברי סופרים; ויש לה רמז מן התורה, "הסירו את אלוהי הנכר, אשר בתוככם, והיטהרו . . ." (<A HREF="t/t0135.htm#2">בראשית לה,ב</A>).  ארבעה אבות הטומאה יש בה--עבודה זרה עצמה, ומשמשיה, ותקרובת שלה, ויין שנתנסך לה; וטומאת כולן, מדבריהם.</P>
<A NAME="2"> </A>
<P><B>ב</B>  עבודה זרה עצמה--מטמאה אדם וכלים במגע, וכלי חרס באוויר; ואינה מטמאה במשא, כשרץ שנאמר "שקץ תשקצנו" (<A HREF="t/t0507.htm#26">דברים ז,כו</A>).  ושיעורה כזית:  לא תהיה זו, חמורה מן המת; אבל אם הייתה הצורה פחותה מכזית, הרי זו טהורה.</P>
<A NAME="3"> </A>
<P><B>ג</B>  קצץ אבר ממנה--אפילו היה כמרדע, הרי זה טהור, שעבודה זרה אינה מטמאה לאברים, אלא הצורה כולה כשהיא שלמה:  שנאמר "תזרם כמו דווה" (<A HREF="t/t1030.htm#22">ישעיהו ל,כב</A>)--מה נידה אינה מטמאה לאברים, אף עבודה זרה אינה מטמאה לאברים.</P>
<A NAME="4"> </A>
<P><B>ד</B>  כקולי אבות הטומאות דנו בה, מפני שטומאתה מדבריהם:  עשו אותה כשרץ שאינו מטמא במשא, וכמת שאינו מטמא אלא בכזית, וכנידה שאינה מטמאה לאברים.  [ד] נתפרקה עבודה זרה--אף על פי שההדיוט יכול להחזירה, שהרי כל אבריה קיימין--אינה מטמאה.</P>
<A NAME="5"> </A>
<P><B>ה</B>  כל משמשי עבודה זרה כשרץ--מטמאין אדם וכלים במגע, וכלי חרס באוויר, ואינן מטמאין במשא; ושיעור טומאתן בכזית.  ואפילו קצץ ממשמשיה--כזית מן הכלי, מטמא כשרץ; וזה חומר במשמשיה, יותר מעבודה זרה עצמה.  ובית עבודה זרה, אבניו, ועציו, ועפרו--מטמאין בכזית במגע, ככל המשמשין.</P>
<A NAME="6"> </A>
<P><B>ו</B>  המכניס ראשו ורובו לבית עבודה זרה, נטמא כנוגע.  וכן כלי חרס שהכניס אווירו לבית עבודה זרה, נטמא; ספסלים וקתדראות שהכניס רובן לבית עבודה זרה, טמאין.  וכולן ראשון לטומאה.</P>
<A NAME="7"> </A>
<P><B>ז</B>  תקרובת עבודה זרה--מטמאה במגע ובמשא, כנבילה; ושיעורה בכזית.  כל דבר שמקריבין לה, בין בשר בין שאר אוכלין ומשקין--הכול כנבילה, שהכתוב קראן "זבחי מתים" (<A HREF="t/t26a6.htm#28">תהילים קו,כח</A>).  ואף על פי שאין תקרובת עבודה זרה של אוכלין בטילה לעולם, להתירה בהניה--אם ביטלה, הרי זו ספק לטומאה.  אבל כלי שהוא תקרובת עבודה זרה שביטלו, טהור; וכן עבודה זרה ומשמשיה שביטלן, טהורין.</P>
<A NAME="8"> </A>
<P><B>ח</B>  יין שנתנסך לעבודה זרה--מטמא אדם וכלים במגע, וכלי חרס באוויר, ומטמא אדם במשא כנבילה.  וטומאתו בכזית--שנאמר "אשר חלב זבחימו יאכלו, ישתו יין נסיכם" (<A HREF="t/t0532.htm#38">דברים לב,לח</A>), הרי "יין נסיכם" כ"חלב זבחימו".  ואין מטמא טומאה זו, אלא יין שנתנסך ביד לפני עבודה זרה; אבל סתם יינן של גויים--מטמא טומאה קלה, כשאר כל משקין טמאין.</P>
<A NAME="9"> </A>
<P><B>ט</B>  מכל הדברים שביארנו מתחילת הספר עד כאן, אתה למד שאבות הטומאות--מהן אבות של תורה, ומהן אבות של דברי סופרים.  [י] וכל המיטמא מחמת אב של תורה, הרי הוא ולד טומאה של תורה; וכל המיטמא מחמת אב של דברי סופרים, הרי זה ולד של דבריהם.</P>
<A NAME="10"> </A>
<P><B>י</B>  [יא] כל אב טומאה שהוא מטמא במגע ואינו מטמא במשא, בין אב של תורה בין אב של דברי סופרים--אדם הנוגע בו, אינו מטמא בגדים בשעת מגעו, ולא אדם ולא כלי חרס, אף על פי שעדיין לא פירש ממטמאיו; והרי הוא אחר שפירש ממטמאיו או קודם שיפרוש, ולד--שהוא מטמא אוכלין ועושה אותן שני לטומאה, מפני שהוא ראשון.</P>
<A NAME="11"> </A>
<P><B>יא</B>  [יב] וכל אב טומאה שהוא מטמא במגע ובמשא, בין אב של תורה בין אב של דבריהם--אדם הנוגע בו או הנושאו, מטמא בגדים בשעת מגעו ובשעת נשיאתו, ועושה אותן ראשון לטומאה; וכן אם נגע באוכלין, עושה אותן ראשון כל זמן שלא פירש ממטמאיו.</P>
<A NAME="12"> </A>
<P><B>יב</B>  פירש ממטמאיו--הרי הוא ראשון לטומאה לכל דבר, ואינו מטמא בגדים; ואם נגע באוכלין, הרי הן שני.</P>
<A NAME="13"> </A>
<P><B>יג</B>  במה דברים אמורים, בשאר כל האבות, חוץ מן הנבילה והמרכב.  אבל הנבילה והמרכב--אף על פי שהן מטמאין במגע ובמשא, הנוגע בהן אינו מטמא בגדים בשעת מגעו; ואם נגע באוכלין, הרי הן שני לטומאה.  והנושאן מטמא בגדים, בשעת נשיאתו; ואם נגע באוכלין עד שלא פירש, הרי הן ראשון לטומאה כמו שביארנו.</P>
<A NAME="14"> </A>
<P><B>יד</B>  [יג] מי חטאת שיש בהן כדי הזיה--אף על פי שהן כנבילה וכמרכב, שאין מטמא בגדים אלא הנושאן--הרי הנוגע בהן מטמא בגדים בשעת מגעו משום נושא:  שאי אפשר לו שייגע במים, ולא יסיט אותן; וכבר ביארנו שאחד הנושא, ואחד המסיט.</P>
<A NAME="15"> </A>
<P><B>טו</B>  וכן הנוגע בצמר הנבילה, או שנגע בנימי המרכב--מטמא בגדים בשעת מגעו משום נושא:  שאי אפשר לנוגע בדברים אלו, שלא יסיט אותן; ולפיכך מטמא בגדים עד שלא פירש, כדין הנושא.</P>
<A NAME="16"> </A>
<P><B>טז</B>  [יד] הבולע נבלת העוף הטהור--בשעת בליעתו, מטמא בגדים כמו שביארנו; והן ראשון לטומאה.  וכן אם נגע באוכלין, הרי הן ראשון לטומאה.  ואחר שבלע, הרי זה פירש ממטמאיו.</P>
<A NAME="17"> </A>
<P><B>יז</B>  [טו] השורף פרה אדומה, ופרים ושעירים הנשרפים, והמשלח השעיר--אף על פי שבשעת מעשיהן מטמאין בגדים כמו שביארנו--אם נגעו באוכלין אפילו בשעת מעשיהן, הרי הן שני לטומאה.</P>
<A NAME="18"> </A>
<P><B>יח</B>  [טז] הנוגע באב מאבות הטומאות המושלך בתוך המקוה, כגון נבילה או שרץ או משכב, שהיה במקוה, ונגע בו--הרי זה טמא:  שנאמר "אך מעיין ובור מקוה מים, יהיה טהור; ונוגע בנבלתם, יטמא" (<A HREF="t/t0311.htm#36">ויקרא יא,לו</A>)--אפילו כשהן בתוך המקוה, מטמאין.  וכשיעלה מן המקוה, זה הנוגע יטהר.</P>
<A NAME="19"> </A>
<P><B>יט</B>  וכן זב שדרס על המשכב שהוא מונח במקוה, הרי המשכב טמא; וכשיעלה המשכב מן המקוה--יטהר, שהרי עלתה לו טבילה.  וזה הנוגע במשכב כשהוא במקוה--אם פשט ידו ונגע חוץ למקוה, הרי זה מטמא בגדים; ואין צריך לומר, שהוא מטמא אוכלין ומשקין.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a500.htm">הלכות שאר אבות הטומאות</A> - <A HREF="a5.htm">הכול</A><BR>פרק
<A HREF="a501.htm">א</A>
<A HREF="a502.htm">ב</A>
<A HREF="a503.htm">ג</A>
<A HREF="a504.htm">ד</A>
<A HREF="a505.htm">ה</A>
ו
<A HREF="a507.htm">ז</A>
<A HREF="a508.htm">ח</A>
<A HREF="a509.htm">ט</A>
<A HREF="a510.htm">י</A>
<A HREF="a511.htm">יא</A>
<A HREF="a512.htm">יב</A>
<A HREF="a513.htm">יג</A>
<A HREF="a514.htm">יד</A>
<A HREF="a515.htm">טו</A>
<A HREF="a516.htm">טז</A>
<A HREF="a517.htm">יז</A>
<A HREF="a518.htm">יח</A>
<A HREF="a519.htm">יט</A>
<A HREF="a520.htm">כ</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a506')</SCRIPT></P>
</DIV></BODY></HTML>
