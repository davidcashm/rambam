<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר נזקים - הלכות רוצח ושמירת נפש פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b500.htm">הלכות רוצח ושמירת נפש</A> - <A HREF="b5.htm">הכול</A><BR>פרק
<A HREF="b501.htm">א</A>
ב
<A HREF="b503.htm">ג</A>
<A HREF="b504.htm">ד</A>
<A HREF="b505.htm">ה</A>
<A HREF="b506.htm">ו</A>
<A HREF="b507.htm">ז</A>
<A HREF="b508.htm">ח</A>
<A HREF="b509.htm">ט</A>
<A HREF="b510.htm">י</A>
<A HREF="b511.htm">יא</A>
<A HREF="b512.htm">יב</A>
<A HREF="b513.htm">יג</A>
</P>
<HR>
<H2>הלכות רוצח ושמירת נפש פרק ב</H2>
<A NAME="1"> </A>
<P><B>א</B>  כל ההורג חברו בידו, כגון שהכהו בסיף או באבן הממיתה, או שחנקו עד שמת, או שרפו באש--הואיל והרגו מכל מקום, הוא בעצמו--הרי זה נהרג בבית דין.</P>
<A NAME="2"> </A>
<P><B>ב</B>  אבל השוכר הורג להרוג את חברו, או ששלח עבדיו והרגוהו, או שכפת חברו והניחו לפני הארי וכיוצא בו והרגתו החיה, וכן ההורג את עצמו--כל אחד מאלו שופך דמים הוא, ועוון הריגה בידו; וחייב מיתה לשמיים, ואין בהן מיתת בית דין.</P>
<A NAME="3"> </A>
<P><B>ג</B>  ומניין שכן הוא הדין:  שהרי הוא אומר "שופך דם האדם, באדם דמו יישפך" (<A HREF="t/t0109.htm#6">בראשית ט,ו</A>), זה ההורג בעצמו שלא על ידי שליח.  "ואך את דמכם לנפשותיכם אדרוש" (<A HREF="t/t0109.htm#5">בראשית ט,ה</A>), זה ההורג עצמו; "מיד כל חיה אדרשנו" (שם), זה המוסר חברו לפני חיה לטורפו; "מיד האדם, מיד איש אחיו--אדרוש, את נפש האדם" (שם), זה השוכר אחרים להרוג את חברו.  ובפירוש נאמר בשלושתן לשון דרישה, הרי דינם מסור לשמיים.</P>
<A NAME="4"> </A>
<P><B>ד</B>  ובכל אלו הרצחנים וכיוצא בהן שאינן מחוייבים מיתת בית דין--אם רצה מלך ישראל להורגם בדין המלכות ותקנת העולם, הרשות בידו.  וכן אם ראו בית דין להרוג אותן בהוראת שעה--אם הייתה השעה צריכה לכך, הרי יש להם רשות כפי מה שיראו.</P>
<A NAME="5"> </A>
<P><B>ה</B>  הרי שלא הרגם המלך, ולא הייתה השעה צריכה לחזק הדבר--הרי בית דין חייבין מכל מקום להכותם מכה רבה הקרובה למיתה, ולאסור אותן במצור ובמצוק שנים רבות, ולצערן בכל מיני צער:  כדי להפחיד ולאיים על שאר הרשעים, שלא יהיה להם הדבר לפוקה ולמכשול לבב, ויאמר הריני מסבב להרוג אויבי כדרך שעשה פלוני, ואיפטר.</P>
<A NAME="6"> </A>
<P><B>ו</B>  אחד ההורג את הגדול או את הקטן בן יומו, בין זכר בין נקבה--הרי זה נהרג עליו, אם הרג בזדון; או גולה, אם הרג בשגגה:  והוא, שכלו לו חודשיו; אבל אם נולד לפחות מתשעה חודשים--הרי הוא כנפל עד שישהה שלושים יום, וההורגו בתוך שלושים יום אינו נהרג עליו.</P>
<A NAME="7"> </A>
<P><B>ז</B>  אחד ההורג את הבריא, או את החולה הנוטה למות.  ואפילו הרג את הגוסס, נהרג עליו; ואם היה גוסס בידי אדם, כגון שהכוהו עד שנטה למות והרי הוא גוסס--ההורגו, אין בית דין ממיתין אותו.</P>
<A NAME="8"> </A>
<P><B>ח</B>  ההורג את הטריפה--אף על פי שאוכל ושותה ומהלך בשוק, הרי זה פטור מדיני אדם.  וכל אדם בחזקת שלם הוא, וההורגו נהרג--עד שייוודע בוודאי שזה טריפה, ויאמרו הרופאים שמכה זו אין לה תעלה באדם זה, ובה ימות, אם לא ימיתנו דבר אחר.</P>
<A NAME="9"> </A>
<P><B>ט</B>  אדם טריפה שהרג את הנפש--נהרג, שנאמר "וביערת הרע, מקרבך" (<A HREF="t/t0513.htm#6">דברים יג,ו</A>; ועוד שש פעמים בהמשך הספר):  והוא, שיהרוג בפני בית דין.  אבל בפני עדים, פטור:  שמא יוזמו העדים; ואם הוזמו אינן נהרגין, שהרי לא זממו להרוג אלא טריפה, וכל עדות שאינה ראויה להזמה, אינה עדות בדיני נפשות.</P>
<A NAME="10"> </A>
<P><B>י</B>  אחד ההורג את ישראל, או ההורג עבד כנעני--הרי זה נהרג עליו; ואם הרג בשגגה, גולה.  [יא] ישראל שהרג גר תושב--אינו נהרג עליו בבית דין, שנאמר "וכי יזיד איש על ריעהו" (<A HREF="t/t0221.htm#14">שמות כא,יד</A>); ואין צריך לומר שאינו נהרג על הגוי.  ואחד ההורג את עבד אחרים או ההורג עבדו--הרי זה נהרג עליו, שהעבד כבר קיבל עליו מצוות ונוסף על נחלת ה'.</P>
<A NAME="11"> </A>
<P><B>יא</B>  [יב] מה בין עבדו לעבד אחרים:  שעבדו, יש לו רשות להכותו.  לפיכך אם הכה עבדו הכיה שיש בה כדי להמית, ונטה למות, ועמד עשרים וארבע שעות, ואחר כך מת--אינו נהרג עליו, אף על פי שמת מחמת המכה:  שנאמר "לא יוקם, כי כספו הוא" (<A HREF="t/t0221.htm#21">שמות כא,כא</A>).  ומה הוא "יום או יומיים" (שם)--יום שהוא כיומיים, שהוא מעת לעת.</P>
<A NAME="12"> </A>
<P><B>יב</B>  [יג] אבל המכה עבד שאינו שלו--אפילו מת לאחר כמה ימים מחמת המכה--הואיל והכהו כדי להמית, הרי זה נהרג עליו כשאר בני חורין.</P>
<A NAME="13"> </A>
<P><B>יג</B>  [יד] ייראה לי, שהמכה את עבדו בסכין וסיף או באבן ואגרוף וכיוצא בהן, ואמדוהו למיתה, ומת--אינו בדין "יום או יומיים" (<A HREF="t/t0221.htm#21">שמות כא,כא</A>); ואפילו מת לאחר שנה, נהרג עליו.  לכך נאמר "בשבט" (<A HREF="t/t0221.htm#20">שמות כא,כ</A>)--שלא נתנה לו תורה רשות להכותו אלא בשבט ורצועה וכיוצא בהן, לא הכית רציחה.</P>
<A NAME="14"> </A>
<P><B>יד</B>  [טו] המוכר את עבדו, ופסק עימו שישמשנו שלושים יום, והכהו אחד מהן בתוך השלושים יום, והמיתו--הרי זה נהרג עליו, ואינו בדין "יום או יומיים" (<A HREF="t/t0221.htm#21">שמות כא,כא</A>):  הראשון, לפי שאינו "כספו" (שם) המיוחד לו; והשני, לפי שעדיין אינו תחתיו.</P>
<A NAME="15"> </A>
<P><B>טו</B>  [טז] וכן מי שחצייו עבד וחצייו בן חורין.  ועבד של שני שותפין--אינו בדין "יום או יומיים" (<A HREF="t/t0221.htm#21">שמות כא,כא</A>), שהרי אינו לאחד מהן "כספו" (שם) המיוחד לו; ולפיכך נהרג עליו כשאר העם.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b500.htm">הלכות רוצח ושמירת נפש</A> - <A HREF="b5.htm">הכול</A><BR>פרק
<A HREF="b501.htm">א</A>
ב
<A HREF="b503.htm">ג</A>
<A HREF="b504.htm">ד</A>
<A HREF="b505.htm">ה</A>
<A HREF="b506.htm">ו</A>
<A HREF="b507.htm">ז</A>
<A HREF="b508.htm">ח</A>
<A HREF="b509.htm">ט</A>
<A HREF="b510.htm">י</A>
<A HREF="b511.htm">יא</A>
<A HREF="b512.htm">יב</A>
<A HREF="b513.htm">יג</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('b502')</SCRIPT></P>
</DIV></BODY></HTML>
