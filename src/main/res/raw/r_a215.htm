<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות פרה אדומה פרק טו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a200.htm">הלכות פרה אדומה</A> - <A HREF="a2.htm">הכול</A><BR>פרק
<A HREF="a201.htm">א</A>
<A HREF="a202.htm">ב</A>
<A HREF="a203.htm">ג</A>
<A HREF="a204.htm">ד</A>
<A HREF="a205.htm">ה</A>
<A HREF="a206.htm">ו</A>
<A HREF="a207.htm">ז</A>
<A HREF="a208.htm">ח</A>
<A HREF="a209.htm">ט</A>
<A HREF="a210.htm">י</A>
<A HREF="a211.htm">יא</A>
<A HREF="a212.htm">יב</A>
<A HREF="a213.htm">יג</A>
<A HREF="a214.htm">יד</A>
טו
</P>
<HR>
<H2>הלכות פרה אדומה פרק טו</H2>
<A NAME="1"> </A>
<P><B>א</B>  הנוגע במי חטאת שלא לצורך הזיה, בין אדם בין כלים--טמא, ואינו מטמא בגדים בשעת מגעו:  שנאמר "והנוגע במי הנידה, יטמא עד הערב" (<A HREF="t/t0419.htm#21">במדבר יט,כא</A>)--הנה למדת שמי נידה אב מאבות הטומאות של תורה, וטומאת מגען בכל שהוא.</P>
<A NAME="2"> </A>
<P><B>ב</B>  ואם היה בהן כדי הזיה, מטמאין במגע ובמשא; והנוגע בהן או הנושאן שלא לצורך--מטמא בגדים בשעת מגעו או בשעת משאו, עד שיפרוש ממטמאיו:  שנאמר "ומזה מי הנידה, יכבס בגדיו" (<A HREF="t/t0419.htm#21">במדבר יט,כא</A>).  אינו מדבר במזה על הטמא--אם טיהר את הטמא, קל וחומר שיהיה הוא טהור.</P>
<A NAME="3"> </A>
<P><B>ג</B>  מפי השמועה למדו שזה שנאמר "ומזה מי הנידה" (<A HREF="t/t0419.htm#21">במדבר יט,כא</A>) לא נאמר אלא לשיעור--שהנוגע או הנושא מי הנידה שיש בהן כדי הזיה, שלא לצורך הזיה, טמא ומטמא בגדים, דין תורה.  וכמה הוא שיעור הזיה, כדי שיטבול ראשי גבעולין של איזוב במים.</P>
<A NAME="4"> </A>
<P><B>ד</B>  במה דברים אמורים שמי חטאת מטמאין:  בזמן שנגע בהן או נשאן שלא לצורך, קודם שיעשו מצותן; אבל אחר שעשו מצותן, אינן מטמאין כלל.</P>
<A NAME="5"> </A>
<P><B>ה</B>  כיצד:  הרי שטבל את האיזוב והזה על האדם הטמא או על הכלים, והיו המים שותתין ויורדין מעל הטמא לארץ, וכן המים הניתזין בשעת הזיה על הארץ או על הטהור--הרי אותן המים טהורין, והנוגע בהן והנושאן טהור.</P>
<A NAME="6"> </A>
<P><B>ו</B>  הטביל את האיזוב להזות על דבר שאינו מקבל טומאה--הרי המים המנטפין כשרין להזות מהן, כמו שביארנו; לפיכך מטמאין טומאת מי חטאת, לפי שלא עשו מצותן--שהרי הטבילה הייתה לשם דבר שאינו מקבל טומאה.</P>
<A NAME="7"> </A>
<P><B>ז</B>  [ב] אין מי חטאת מטמאין את הכול, קודם שיעשו מצותן--עד שיהיו טהורין וכשרין להזיה.  אבל מי חטאת שנפסלו--כגון שנתערב בהן מים, או ששתת מהן בהמה, וכיוצא באלו מדברים הפוסלין אותן--אם נגע בהן הטהור לתרומה, נטמא:  בין שנגע בידיו, בין שנגע בשאר גופו.  נגע בהן אדם הטהור לחטאת, ואפילו בידיו--הרי הוא טהור כמות שהיה.</P>
<A NAME="8"> </A>
<P><B>ח</B>  [ג] מי חטאת שנטמאו, ונגע בהן אחר שנטמאו אדם הטהור לתרומה--בין בידיו, בין בגופו--נטמא.  ואם נגע בהן הטהור לחטאת בידיו, נטמא; נגע בשאר גופו, הרי הוא טהור כמות שהיה.</P>
<A NAME="9"> </A>
<P><B>ט</B>  [ד] מי חטאת שנפלו לתוכן מי מעיין, או מי מקוה, או מי פירות--אם רוב מי חטאת, מטמאין במשא; ואם רוב מי פירות, אין מטמאין; מחצה למחצה, מטמאין במשא.  אפר פרה שנתערב באפר מוקלה, וקידש בכולו--אם היה הרוב אפר פרה, מטמאין כמי נידה; ואם היה הרוב אפר מוקלה--אין מטמאין במגע, אבל מטמאין במשא.</P>
<A NAME="10"> </A>
<P><B>י</B>  [ה] אפר כשר שנתנו על גבי המים שאינן ראויין לקדשן, ונגע בהן הטהור לתרומה--בין בידיו, בין בגופו--נטמא; נגע בהן הטהור לחטאת, אפילו בידיו--הרי זה טהור כמות שהיה.</P>
<A NAME="11"> </A>
<P><B>יא</B>  [ו] מי חטאת שנפסלו, לא יגבלם בטיט--שלא יעשם תקלה לאחרים, שמא ייגע בטיט ויטמא:  שמי חטאת אינן בטילין בטיט, שנאמר "חטאת היא" (<A HREF="t/t0419.htm#9">במדבר יט,ט</A>).  [ז] פרה ששתת מי חטאת--אף על פי שנשחטה בתוך עשרים וארבע שעות, הרי בשרה טהור:  שנאמר "למשמרת, למי נידה" (שם)--בזמן שהן שמורין, אינן בטילין; אבל בזמן ששתת אותן פרה--בטלו, שהרי אינן שמורין.</P>
<A NAME="12"> </A>
<P><B>יב</B>  [ח] המזה מחלון שמזין ממנו על הרבים, והוזה עליו, ונכנס למקדש, ואחר כך נמצאו המים פסולין--הרי זה פטור:  שחזקת המים שמזין מהן על הרבים, שהן כשרין; והרי זה, כאנוס.  אבל אם הוזה עליו מחלון של יחיד, ונכנס למקדש, ונמצאו המים פסולין--חייב בקרבן עולה ויורד:  מפני שהיה לו לבדוק על המים, ואחר כך ייכנס למקדש.</P>
<A NAME="13"> </A>
<P><B>יג</B>  מחליקין היו העם במים ששותתין בארץ מחלון של רבים, ודורסין אותן, ונכנסין למקדש; ולא היו חוששין להן, שמא פסולין הן.</P>
<A NAME="14"> </A>
<P><B>יד</B>  [ט] המזה באיזוב הטמא לחטאת--אם יש בו כביצה--המים פסולין, והזיתו פסולה; אין בו כביצה--המים כשרין, והזיתו פסולה.  ואיזוב זה--מטמא חברו וחברו לחברו, אפילו הן מאה:  שאין מונין לחטאת.</P>
<A NAME="15"> </A>
<P><B>טו</B>  [י] המגביה כלי שהוזה עליו, והרי עליו מים כדי הזיה--טהור:  שהמים שעשו מצותן אינן מטמאין, כמו שביארנו.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a200.htm">הלכות פרה אדומה</A> - <A HREF="a2.htm">הכול</A><BR>פרק
<A HREF="a201.htm">א</A>
<A HREF="a202.htm">ב</A>
<A HREF="a203.htm">ג</A>
<A HREF="a204.htm">ד</A>
<A HREF="a205.htm">ה</A>
<A HREF="a206.htm">ו</A>
<A HREF="a207.htm">ז</A>
<A HREF="a208.htm">ח</A>
<A HREF="a209.htm">ט</A>
<A HREF="a210.htm">י</A>
<A HREF="a211.htm">יא</A>
<A HREF="a212.htm">יב</A>
<A HREF="a213.htm">יג</A>
<A HREF="a214.htm">יד</A>
טו
</P>
<HR>
<P>יש לך שאלה או הערה?  <SCRIPT TYPE="text/javascript">email('a215')</SCRIPT></P>
</DIV></BODY></HTML>
