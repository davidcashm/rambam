<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר הפלאה - הלכות נזירות פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="6.htm">ספר הפלאה</A> -
<A HREF="6300.htm">הלכות נזירות</A> - <A HREF="63.htm">הכול</A><BR>פרק
<A HREF="6301.htm">א</A>
<A HREF="6302.htm">ב</A>
<A HREF="6303.htm">ג</A>
<A HREF="6304.htm">ד</A>
ה
<A HREF="6306.htm">ו</A>
<A HREF="6307.htm">ז</A>
<A HREF="6308.htm">ח</A>
<A HREF="6309.htm">ט</A>
<A HREF="6310.htm">י</A>
</P>
<HR>
<H2>הלכות נזירות פרק ה</H2>
<A NAME="1"> </A>
<P><B>א</B>  שלושה מינין אסורין לנזיר--הטומאה, והתגלחת, והיוצא מן הגפן בין פרי בין פסולת פרי.  אבל השיכר של תמרים, או של גרוגרות, וכיוצא בהן--מותר לנזיר; "ושיכר" (<A HREF="t/t0406.htm#3">במדבר ו,ג</A>) זה שנאסר עליו בתורה, הוא השיכר של תערובת היין.</P>
<A NAME="2"> </A>
<P><B>ב</B>  היוצא מן הגפן כיצד:  נזיר שאכל כזית מן הפרי, שהוא ענבים לחים או יבשים או בוסר, או שאכל כזית מפסולת הפרי, שהן הזוגין והן הקליפה החיצונה, או החרצנים והן הפנימיין שזורעין אותן--הרי זה לוקה; וכן אם שתה רביעית יין, או אכל כזית מיין קרוש שהוא הפרי, או שתה רביעית חומץ שהוא פסולת הפרי--הרי זה לוקה.</P>
<A NAME="3"> </A>
<P><B>ג</B>  אבל העלין, והלולבין, ומי גפנים, והסמדר--הרי אלו מותרין לנזיר:  שאינן לא פרי ולא פסולת פרי, אלא מן העץ הן נחשבין.</P>
<A NAME="4"> </A>
<P><B>ד</B>  [ג] כל איסורי הגפן, מצטרפין זה עם זה.  כיצד:  הרי שצירף ענבים לחים עם יבשים עם בוסר וחרצנים וזג, ואכל מן התערובת כזית--לוקה; וכן אם אכלן זה אחר זה, עד שאכל מן הכול כזית--לוקה.  וכן אם שתה רביעית מן התערובת יין וחומץ, לוקה.</P>
<A NAME="5"> </A>
<P><B>ה</B>  [ד] דבר המותר, אינו מצטרף לדבר האסור בנזיר.  כיצד:  יין שנתערב בדבש, אף על פי שטעם הכול טעם יין, ושתה מן התערובת, וכן הצימוקין שדרכן עם הגרוגרות, וטעם הכול טעם צימוקין, ואכל מן התערובת--אינו לוקה:  עד שיהיה מדבר האסור בתערובת כזית בכדי שלוש ביצים, ואכל כשלוש ביצים--כשאר האיסורין השווים בכל אדם, כמו שביארנו בהלכות מאכלות אסורות.</P>
<A NAME="6"> </A>
<P><B>ו</B>  [ה] וכן אם שרה פיתו ביין, והייתה רביעית יין בכדי פרס מן הפת, ואכל כדי פרס, שנמצא שאכל רביעית יין--הרי זה לוקה; ועל זה וכיוצא בו, נאמר בתורה "וכל משרת ענבים" (<A HREF="t/t0406.htm#3">במדבר ו,ג</A>)--לאסור דבר שנתערב בו היין, וטעמו כטעם היין:  והוא שיהיה טעמו וממשו, כשאר איסורי מאכלות.</P>
<A NAME="7"> </A>
<P><B>ז</B>  [ו] נתערב יין וכיוצא בו בדבש וכיוצא בו, ואין שם טעם יין--הרי זה מותר לנזיר:  לא יהיה זה חמור מחלב ודם.  [ז] היה בו טעם יין, ואין שם רביעית בכדי פרס--הרי זה אסור מדברי סופרים, כמו שביארנו באיסורי מאכלות; ומכין אותו אם אכל, מכת מרדות.</P>
<A NAME="8"> </A>
<P><B>ח</B>  נזיר שאכל כזית ענבים, וכזית חרצן, וכזית זג, וכזית צימוקים, ושתה רביעית יין, ואפילו סחט אשכול ושתה ממנו רביעית--הרי זה לוקה חמש מלקייות:  שכל אחד מהן בלאו אחד הוא.  ולוקה מלקות שישית משום "לא יחל, דברו" (<A HREF="t/t0430.htm#3">במדבר ל,ג</A>), שהוא שווה בכל הנדרים.</P>
<A NAME="9"> </A>
<P><B>ט</B>  וכן אם אכל כזית זג, או כזית ענבים--לוקה שתיים:  אחת משום זג או משום ענבים, ואחת משום "לא יחל, דברו" (<A HREF="t/t0430.htm#3">במדבר ל,ג</A>).  והוא הדין לנזיר שגילח, או שניטמא--שהוא לוקה שתיים:  אחת על האיסור המיוחד בו, ואחת על האיסור השווה בכל הנדרים שהוא "לא יחל, דברו".</P>
<A NAME="10"> </A>
<P><B>י</B>  [ט] נזיר ששתה רביעית יין, ורביעית חומץ--אינו לוקה אלא אחת, שאינו חייב על היין בפני עצמו ועל החומץ בפני עצמו:  שאין כתוב יין לא ישתה וחומץ לא ישתה, אלא כך כתוב "חומץ יין וחומץ שיכר לא ישתה" (<A HREF="t/t0406.htm#3">במדבר ו,ג</A>)--כלומר לא ישתה היין ולא דבר שנתערב בו היין והוא השיכר, ואפילו החמיצו; והואיל ולא כפל אלא החומץ, שהוא שם אחד--אינו לוקה על זה בפני עצמו ועל זה בפני עצמו.</P>
<A NAME="11"> </A>
<P><B>יא</B>  [י] נזיר שהיה שותה יין כל היום כולו--אף על פי שהוא חייב לשמיים על כל רביעית ורביעית, אינו לוקה אלא אחת משום יין ואחת ד"לא יחל, דברו" (<A HREF="t/t0430.htm#3">במדבר ל,ג</A>) כמו שביארנו; ואם התרו בו על כל רביעית ורביעית, ואמרו לו אל תשתה, אל תשתה, והוא שותה--חייב על כל אחת ואחת.</P>
<A NAME="12"> </A>
<P><B>יב</B>  מדברי סופרים שאסור לנזיר לעמוד במושב שותי יין, ויתרחק ממנו הרבה--שהרי מכשול לפניו:  אמרו חכמים, סביב לכרם לא יקרב.</P>
<A NAME="13"> </A>
<P><B>יג</B>  [יא] נזיר שגילח שערה אחת--לוקה, בין בתער בין בזוג:  והוא שקצצה מעיקרה, כעניין תער.  וכן אם תלשה בידו, לוקה.  ואחד המגלח ואחד המתגלח, שנאמר "תער לא יעבור על ראשו" (<A HREF="t/t0406.htm#5">במדבר ו,ה</A>); ואם הניח ממנה כדי ליכוף את ראשה לעיקרה--אינו לוקה, שאין זה כעין תער.</P>
<A NAME="14"> </A>
<P><B>יד</B>  [יב] העביר על ראשו סם שמשיר את השיער, והשיר שיערו--אינו לוקה; אבל ביטל מצות עשה, שנאמר "גדל פרע, שיער ראשו" (<A HREF="t/t0406.htm#5">במדבר ו,ה</A>).</P>
<A NAME="15"> </A>
<P><B>טו</B>  [יג] נזיר שגילח כל ראשו, אינו לוקה משום התגלחת אלא אחת; ואם התרו בו על כל שערה ושערה, ואמרו לו אל תגלח, אל תגלח, והוא מגלח--לוקה על כל אחת ואחת.</P>
<A NAME="16"> </A>
<P><B>טז</B>  [יד] נזיר חופף על שיערו בידיו, וחוכך בציפורניו--ואם נפל שיער, אינו חושש:  שהרי אין כוונתו להשיר, ואפשר שלא ישיר.  אבל לא יסרוק במסרק, ולא יחוף באדמה--מפני שמשרת את השיער ודאי; ואם עשה כן, אינו לוקה.</P>
<A NAME="17"> </A>
<P><B>יז</B>  [טו] נזיר שניטמא למת טומאת שבעה--בין בטומאות שהוא מגלח עליהן כמו שיתבאר, בין בטומאות שאינו מגלח עליהן--הרי זה לוקה.  [טז] ניטמא למת פעמים הרבה--אף על פי שהוא חייב מלקות על כל אחת ואחת לשמיים, אין בית דין מלקין אותו אלא אחת; ואם התרו בו על כל פעם ופעם, והוא מיטמא--לוקה על כל אחת ואחת.</P>
<A NAME="18"> </A>
<P><B>יח</B>  [יז] במה דברים אמורים, בשניטמא ופירש, וחזר ונגע או נשא או האהיל; אבל אם היה נוגע במת ועדיין המת בידו, ונגע במת אחר--אינו חייב אלא אחת, אף על פי שהתרו בו על כל נגיעה ונגיעה:  שהרי מחולל ועומד.</P>
<A NAME="19"> </A>
<P><B>יט</B>  [יח] נזיר שנכנס לבית, ושהה שם עד שמת שם מת, או שנכנס לאוהל המת בשידה תיבה ומגדל, ובא חברו ופרע גג התיבה מעליו מדעתו--הרי זה לוקה שתיים:  אחת משום "לא יבוא" (<A HREF="t/t0406.htm#6">במדבר ו,ו</A>), ואחת משום "לא ייטמא" (<A HREF="t/t0406.htm#7">במדבר ו,ז</A>)--שהרי טומאה וביאה באין כאחת.  אבל אם נכנס כדרכו, טומאתו קודמת לביאתו--שמעת שיכניס חוטמו או אצבעות רגליו, ניטמא, ואינו חייב משום ביאה, עד שיבוא כולו.</P>
<A NAME="20"> </A>
<P><B>כ</B>  [יט] נכנס לאוהל המת, או לבית הקברות בשגגה, ואחר שנודע לו התרו בו, ולא קפץ ויצא אלא עמד שם--הרי זה לוקה:  והוא שישהה שם כדי השתחוויה, כמו טמא שנכנס למקדש.</P>
<A NAME="21"> </A>
<P><B>כא</B>  [כ] המטמא את הנזיר--אם היה הנזיר מזיד, הנזיר לוקה וזה שטימאו עובר משום "ולפני עיוור, לא תיתן מכשול" (<A HREF="t/t0319.htm#14">ויקרא יט,יד</A>).  ואם היה הנזיר שוגג וזה שטימאו מזיד, אין אחד מהן לוקה; ולמה לא ילקה המטמא את הנזיר--לפי שנאמר "וטימא ראש נזרו" (<A HREF="t/t0406.htm#9">במדבר ו,ט</A>), ואינו לוקה עד שיטמא עצמו מדעתו.</P>
<A NAME="22"> </A>
<P><B>כב</B>  [כא] נזיר טהור שטימא עצמו, לוקה אף משום "לא תאחר לשלמו" (<A HREF="t/t0523.htm#22">דברים כג,כב</A>)--שהרי איחר נזירות טהרה, ועשה מעשה; וכן אם נזר בבית הקברות, לוקה אף משום "לא תאחר".  הא למדת, שהנזיר שטימא עצמו לוקה ארבע מלקייות:  משום "לא ייטמא" (<A HREF="t/t0406.htm#7">במדבר ו,ז</A>), ומשום "לא יחל, דברו" (<A HREF="t/t0430.htm#3">במדבר ל,ג</A>), ומשום "לא תאחר לשלמו"; ומשום "לא יבוא" (<A HREF="t/t0406.htm#6">במדבר ו,ו</A>)--אם הייתה ביאה וטומאה כאחת, כמו שביארנו.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="6.htm">ספר הפלאה</A> -
<A HREF="6300.htm">הלכות נזירות</A> - <A HREF="63.htm">הכול</A><BR>פרק
<A HREF="6301.htm">א</A>
<A HREF="6302.htm">ב</A>
<A HREF="6303.htm">ג</A>
<A HREF="6304.htm">ד</A>
ה
<A HREF="6306.htm">ו</A>
<A HREF="6307.htm">ז</A>
<A HREF="6308.htm">ח</A>
<A HREF="6309.htm">ט</A>
<A HREF="6310.htm">י</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('6305')</SCRIPT></P>
</DIV></BODY></HTML>
