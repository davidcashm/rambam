<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2009 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר נשים - הלכות אישות פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="4.htm">ספר נשים</A> -
<A HREF="4100.htm">הלכות אישות</A> - <A HREF="41.htm">הכול</A><BR>פרק
<A HREF="4101.htm">א</A>
<A HREF="4102.htm">ב</A>
<A HREF="4103.htm">ג</A>
<A HREF="4104.htm">ד</A>
<A HREF="4105.htm">ה</A>
<A HREF="4106.htm">ו</A>
<A HREF="4107.htm">ז</A>
<A HREF="4108.htm">ח</A>
<A HREF="4109.htm">ט</A>
<A HREF="4110.htm">י</A>
<A HREF="4111.htm">יא</A>
<A HREF="4112.htm">יב</A>
יג
<A HREF="4114.htm">יד</A>
<A HREF="4115.htm">טו</A>
<A HREF="4116.htm">טז</A>
<A HREF="4117.htm">יז</A>
<A HREF="4118.htm">יח</A>
<A HREF="4119.htm">יט</A>
<A HREF="4120.htm">כ</A>
<A HREF="4121.htm">כא</A>
<A HREF="4122.htm">כב</A>
<A HREF="4123.htm">כג</A>
<A HREF="4124.htm">כד</A>
<A HREF="4125.htm">כה</A>
</P>
<HR>
<H2>הלכות אישות פרק יג</H2>
<A NAME="1"> </A>
<P><B>א</B>  כמה הכסות שהוא חייב ליתן לה--בגדים של חמישים זוז משנה לשנה, ממטבע אותן הימים, שנמצאו החמישים, שישה דינרין ורביע דינר כסף; נותנן לה חדשים בימות הגשמים, ולובשת בלאותיהן בימות החמה.  והשחקים, והם מותר הכסות--הרי הן שלה, כדי שתתכסה בהם בימי נידתה.  ונותן לה חגור למותניה, וכופח לראשה; ומנעל, ממועד למועד.</P>
<A NAME="2"> </A>
<P><B>ב</B>  במה דברים אמורים, באותן הימים ובארץ ישראל.  אבל בשאר זמנים ושאר המקומות, אין הדמים עיקר--יש מקומות שיהיו הבגדים שם ביוקר הרבה, או בזול הרבה; אלא העיקר שסומכין עליו, שמחייבין אותו ליתן לה בגדים הראויות לה לימות הגשמים ולימות החמה, בפחות שלובשת כל אישה בעלת בית שם באותה המדינה.</P>
<A NAME="3"> </A>
<P><B>ג</B>  ובכלל הכסות שהוא חייב לה, כלי בית ומדור שיושבת בו.  ומה הן כלי הבית--מיטה מוצעת, ומפץ או מחצלת לישב עליה; וכלי אכילה ושתייה, כגון קדירה וקערה וכוס ובקבוק וכיוצא בהן.</P>
<A NAME="4"> </A>
<P><B>ד</B>  והמדור ששוכר לה, בית של ארבע אמות על ארבע אמות; ותהיה רחבה חוצה לו, כדי להשתמש בה, ויהיה לו בית הכיסא, חוץ ממנו.</P>
<A NAME="5"> </A>
<P><B>ה</B>  [ד] וכן מחייבין אותו ליתן לה תכשיטיה, כגון בגדי צבעונין להקיף על ראשה ופדחתה, ופוך וסרק וכיוצא בהן--כדי שלא תתגנה עליו.</P>
<A NAME="6"> </A>
<P><B>ו</B>  [ה] במה דברים אמורים, בעני שבישראל.  אבל בעשיר, הכול לפי עושרו--אפילו היה ראוי לקנות לה כלי משי ורקמה וכלי זהב, כופין אותו ונותן.  וכן המדור, לפי עושרו; והתכשיט וכלי הבית, הכול לפי עושרו.  ואם קצרה ידו ליתן לה אפילו כעני שבישראל, כופין אותו להוציא; ותהיה הכתובה חוב עליו, עד שיעשיר.</P>
<A NAME="7"> </A>
<P><B>ז</B>  [ו] ולא האישה בלבד, אלא בניו ובנותיו הקטנים בני שש או פחות--חייב ליתן להם כסות המספקת להם, וכלי תשמיש ומדור לשכון בו; ואינו נותן להם כפי עושרו, אלא כפי צורכן בלבד.  זה הכלל:  כל מי שיש עליו מזונות, בין בחייו בין אחר מותו--יש לו כסות, וכלי בית, ומדור; וכל שבית דין מוכרין למזונותיו--כך מוכרין לכסותו, וכלי ביתו, ומדורו.</P>
<A NAME="8"> </A>
<P><B>ח</B>  [ז] האישה שהלך בעלה, ופסקו לה בית דין מזונות וכסות וכלי בית ושכר מדור--אין פוסקין לה תכשיט, שהרי אין לה בעל שתתקשט לו; אבל מי שנשתטה בעלה, או נתחרש--פוסקין לה תכשיט.  ודין הבעל עם אשתו בטענת הכסות והכלים ושכר הבית, כדינם בטענת המזונות:  אם אמר הוא, נתתי, והיא אומרת, לא נתת--דין אחד לכול.</P>
<A NAME="9"> </A>
<P><B>ט</B>  [ח] המדיר את אשתו שלא תתקשט באחד מכל המינין--בענייות, שנה אחת יקיים; יתר על כן--או יתיר נדרו, או יוציא וייתן כתובה.  ובעשירות, שלושים יום יקיים; יתר על כן--או יתיר נדרו, או יוציא וייתן כתובה.</P>
<A NAME="10"> </A>
<P><B>י</B>  [ט] הדירה שלא תלך למרחץ--בכרכים, שבת אחת; ובכפרים, שתי שבתות.  שלא תנעול מנעל--בכפרים, שלושה ימים; ובכרכים, מעת לעת.  יתר על זה--או יתיר נדרו, או יוציא וייתן כתובה.</P>
<A NAME="11"> </A>
<P><B>יא</B>  [י] הדירה שלא תשאל ושלא תשאיל מכלי הבית, שדרך כל השכנות לשאול אותן ולהשאילן--כגון נפה וכברה ריחיים ותנור וכיוצא בהם--יתיר נדרו, או יוציא וייתן כתובה:  מפני שמשיאה שם רע בשכונותיה.</P>
<A NAME="12"> </A>
<P><B>יב</B>  וכן היא שנדרה שלא תשאל ושלא תשאיל נפה וכברה וריחיים ותנור וכיוצא בהם, ושלא תארוג בגדים נאים לבנה במקום שדרכן לארוג אותם לבנים--תצא שלא בכתובה:  מפני שמשיאתו שם רע בשכונותיו, שהוא כיליי.</P>
<A NAME="13"> </A>
<P><B>יג</B>  [יא] מקומות שדרכן שלא תצא אישה בשוק בכופח שעל ראשה בלבד, עד שיהיה עליה רדיד החופה את כל גופה כמו טלית--נותן לה בכלל הכסות, רדיד הפחות בכל הרדידין; ואם היה עשיר--נותן לפי עושרו, כדי שתצא בו לבית האבל או לבית המשתה:  לפי שכל אישה יש לה לצאת ולילך לבית אביה לבקרו, ולבית האבל ולבית המשתה לגמול חסד לריעותיה ולקרובותיה, כדי שיבואו הם לה--שאינה בבית הסוהר, עד שלא תצא ולא תבוא.</P>
<A NAME="14"> </A>
<P><B>יד</B>  אבל גנאי הוא לאישה שתהא יוצאה תמיד, פעם בחוץ פעם ברחובות; ויש לבעל למנוע אשתו מזה, ולא יניחה לצאת אלא כמו פעם אחת בחודש או פעמיים בחודש, כפי הצורך:  שאין יופי לאישה אלא לישב בזווית ביתה, שכך כתוב "כל כבודה בת מלך, פנימה" (<A HREF="t/t2645.htm#14">תהילים מה,יד</A>).</P>
<A NAME="15"> </A>
<P><B>טו</B>  [יב] המדיר את אשתו שלא תלך לבית אביה--בזמן שהן עימה בעיר, חודש אחד ממתינין לו; שניים, יוציא וייתן כתובה.  ובזמן שהן בעיר אחרת, רגל אחד ממתינין לו; שניים, יוציא וייתן כתובה.</P>
<A NAME="16"> </A>
<P><B>טז</B>  [יג] המדיר את אשתו שלא תלך לבית האבל ולבית המשתה--או יתיר נדרו, או יוציא וייתן כתובה:  שזה כמי שאסרה בבית הסוהר, ונעל בפניה.  ואם היה טוען, מפני בני אדם פרוצים שיש באותו בית האבל או בבית המשתה, והוחזקו שם פרוצים--שומעין לו.</P>
<A NAME="17"> </A>
<P><B>יז</B>  [יד] האומר לאשתו, אין רצוני שיבואו לביתי אביך ואימך אחייך ואחיותייך--שומעין לו, ותהיה היא הולכת להם כשיארע להם דבר; ותלך לבית אביה פעם בחודש, ובכל רגל ורגל.  ולא ייכנסו הם לה, אלא אם אירע לה דבר גדול כגון חולי או לידה--שאין כופין את האדם, שייכנסו אחרים לרשותו.</P>
<A NAME="18"> </A>
<P><B>יח</B>  וכן היא שאמרה, אין רצוני שתיכנס אצלי אימך ואביך, ואיני שוכנת עימהם בחצר אחת, מפני שמריעין לי ומצירין לי--שומעין לה:  שאין כופין את האדם, שיישבו אחרים עימו ברשותו.</P>
<A NAME="19"> </A>
<P><B>יט</B>  [טו] האיש שאמר, איני דר במדור זה, מפני שבני אדם רעים או פרוצים או גויים בשכונתי, ואני מתיירא מהם--שומעים לו, אף על פי שלא הוחזקו בפריצות:  שכך ציוו חכמים, הרחק משכן רע.  ואפילו היה המדור שלה--מוציאה ממנו, ושוכן בין בני אדם כשרים.  וכן, היא שאמרה כן--אף על פי שהוא אומר, אני איני מקפיד עליהם--שומעין לה:  מפני שהיא אומרת, אין רצוני שייצא עליי שם רע בשכונות אלו.</P>
<A NAME="20"> </A>
<P><B>כ</B>  [טז] כל היישוב--ארצות ארצות הוא, כגון ארץ כנען, וארץ מצריים, וארץ תימן, וארץ כוש, וארץ שנער, וכיוצא בהן; וכל ארץ וארץ, מדינות וכפרים.  וערי ישראל לעניין נישואין, שלוש ארצות היו--יהודה, ועבר הירדן, והגליל.</P>
<A NAME="21"> </A>
<P><B>כא</B>  [יז] איש שהיה בארץ מן הארצות, ונשא אישה בארץ אחרת--כופין אותה ויוצאה עימו לארצו, או תצא בלא כתובה, שעל מנת כן נשאה, ואף על פי שלא פירש.  אבל הנושא אישה באחת מן הארצות, והוא מאנשי אותה הארץ--אינו יכול להוציאה לארץ אחרת; אבל מוציאה ממדינה למדינה, או מכפר לכפר באותה הארץ.</P>
<A NAME="22"> </A>
<P><B>כב</B>  ואינו יכול להוציאה לא ממדינה לכפר, ולא מכפר למדינה, שיש דברים שישיבת המדינה טובה להם, ויש דברים שישיבת הכפרים טובה להם.  [יח] וכשמוציאה ממדינה למדינה, או מכפר לכפר באותה הארץ--אינו מוציאה לא מנווה יפה לנווה רע, ולא מרע ליפה:  מפני שהיא צריכה להיטפל ולבדוק עצמה יפה בנווה היפה, כדי שלא תהיה בו קלה וכעורה.</P>
<A NAME="23"> </A>
<P><B>כג</B>  וכן לא יוציאה ממקום שרובו ישראל, למקום שרובו גויים; ובכל מקום, מוציאין ממקום שרובו גויים, למקום שרובו ישראל.</P>
<A NAME="24"> </A>
<P><B>כד</B>  [יט] במה דברים אמורים, מחוצה לארץ לחוצה לארץ, או מארץ ישראל לארץ ישראל.  אבל מחוצה לארץ לארץ ישראל--כופין לעלות, אפילו מנווה יפה לנווה רע; ואפילו ממקום שרובו ישראל, למקום שרובו גויים--מעלין.  ואין מוציאין מארץ ישראל לחוצה לארץ, ואפילו מנווה רע שרובו גויים לנווה היפה שרובו ישראל.</P>
<A NAME="25"> </A>
<P><B>כה</B>  [כ] אמר האיש לעלות לארץ ישראל, והיא אינה רוצה--תצא שלא בכתובה; אמרה היא לעלות, והוא אינו רוצה--יוציא וייתן כתובה; והוא הדין לכל מקום מארץ ישראל, עם ירושלים:  שהכול מעלין לארץ ישראל, ואין הכול מוציאין משם; והכול מעלין לירושלים, ואין הכול מוציאין משם.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="4.htm">ספר נשים</A> -
<A HREF="4100.htm">הלכות אישות</A> - <A HREF="41.htm">הכול</A><BR>פרק
<A HREF="4101.htm">א</A>
<A HREF="4102.htm">ב</A>
<A HREF="4103.htm">ג</A>
<A HREF="4104.htm">ד</A>
<A HREF="4105.htm">ה</A>
<A HREF="4106.htm">ו</A>
<A HREF="4107.htm">ז</A>
<A HREF="4108.htm">ח</A>
<A HREF="4109.htm">ט</A>
<A HREF="4110.htm">י</A>
<A HREF="4111.htm">יא</A>
<A HREF="4112.htm">יב</A>
יג
<A HREF="4114.htm">יד</A>
<A HREF="4115.htm">טו</A>
<A HREF="4116.htm">טז</A>
<A HREF="4117.htm">יז</A>
<A HREF="4118.htm">יח</A>
<A HREF="4119.htm">יט</A>
<A HREF="4120.htm">כ</A>
<A HREF="4121.htm">כא</A>
<A HREF="4122.htm">כב</A>
<A HREF="4123.htm">כג</A>
<A HREF="4124.htm">כד</A>
<A HREF="4125.htm">כה</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('4113')</SCRIPT></P>
</DIV></BODY></HTML>
