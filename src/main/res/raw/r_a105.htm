<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות טומאת מת פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a100.htm">הלכות טומאת מת</A> - <A HREF="a1.htm">הכול</A><BR>פרק
<A HREF="a101.htm">א</A>
<A HREF="a102.htm">ב</A>
<A HREF="a103.htm">ג</A>
<A HREF="a104.htm">ד</A>
ה
<A HREF="a106.htm">ו</A>
<A HREF="a107.htm">ז</A>
<A HREF="a108.htm">ח</A>
<A HREF="a109.htm">ט</A>
<A HREF="a110.htm">י</A>
<A HREF="a111.htm">יא</A>
<A HREF="a112.htm">יב</A>
<A HREF="a113.htm">יג</A>
<A HREF="a114.htm">יד</A>
<A HREF="a115.htm">טו</A>
<A HREF="a116.htm">טז</A>
<A HREF="a117.htm">יז</A>
<A HREF="a118.htm">יח</A>
<A HREF="a119.htm">יט</A>
<A HREF="a120.htm">כ</A>
<A HREF="a121.htm">כא</A>
<A HREF="a122.htm">כב</A>
<A HREF="a123.htm">כג</A>
<A HREF="a124.htm">כד</A>
<A HREF="a125.htm">כה</A>
</P>
<HR>
<H2>הלכות טומאת מת פרק ה</H2>
<A NAME="1"> </A>
<P><B>א</B>  כל המיטמאין מחמת המת, בין אדם בין כלים--טמאים טומאת שבעה.  כיצד:  אדם או כלי שנגע בדברים שמטמאין מן המת במגע, או שנטמא באוהל באחד מדברים שמטמאין באוהל, וכן אדם שנשא דברים שמטמאין מן המת במשא--הכול טמאים טומאת שבעה, שנאמר "כל הבא אל האוהל וכל אשר באוהל, יטמא שבעת ימים" (<A HREF="t/t0419.htm#14">במדבר יט,יד</A>).</P>
<A NAME="2"> </A>
<P><B>ב</B>  אדם שנטמא במת, וכלים שייגע בהן אדם זה--טמאין טומאת שבעה, שנאמר "וכיבסתם בגדיכם ביום השביעי, וטהרתם" (<A HREF="t/t0431.htm#24">במדבר לא,כד</A>).  אבל אדם שייגע באדם שנטמא במת--בין שנגע בו אחר שפירש ממטמאיו, בין שנגע בו כשהוא עדיין נוגע במת--הרי זה השני טמא טומאת ערב, שנאמר "והנפש הנוגעת, תטמא עד הערב" (<A HREF="t/t0419.htm#22">במדבר יט,כב</A>).</P>
<A NAME="3"> </A>
<P><B>ג</B>  זה הוא, דין תורה; אבל מדברי סופרים, הנוגע במת ונגע באדם אחר, ועדיין הוא מחובר במת--שניהן טמאין טומאת שבעה, וכאילו נגע זה השני במת עצמו.  במה דברים אמורים, לעניין תרומה וקדשים; אבל לנזיר ולעושה פסח, בין בשעת חיבור בין אחר שפירש--אינו טמא אלא טומאת ערב, כדין תורה.</P>
<A NAME="4"> </A>
<P><B>ד</B>  [ג] כלים שנטמאו במת, בין במגע בין באוהל--הרי הן לנוגע בהן, כנוגע במת עצמו; מה המת מטמא הנוגע בו, בין אדם בין כלים, טומאת שבעה--אף כלים שנטמאו במת, הן והכלים או האדם שייגע בהן, טמאין טומאת שבעה:  שנאמר "בחלל חרב או במת" (<A HREF="t/t0419.htm#16">במדבר יט,טז</A>), מפי השמועה למדו שהחרב כמת.  והוא הדין לשאר כלים, בין כלי מתכות בין כלי שטף ובגדים.</P>
<A NAME="5"> </A>
<P><B>ה</B>  הרי הוא אומר "כול הורג נפש וכול נוגע בחלל" (<A HREF="t/t0431.htm#19">במדבר לא,יט</A>):  וכי תעלה על דעתך שזה ירה חץ והרג, זרק אבן והרג--נטמא שבעת ימים; אלא הורג נפש בחרב וכיוצא בה, מפני שנטמא בנגיעתו בכלי שהרג בו--שהרי נגע הכלי במת.</P>
<A NAME="6"> </A>
<P><B>ו</B>  ומניין שאף הכלים הנוגעין באדם שנגע בכלים שנטמאו במת, טמאים טומאת שבעה--שהרי הוא אומר "וכיבסתם בגדיכם ביום השביעי, וטהרתם" (<A HREF="t/t0431.htm#24">במדבר לא,כד</A>):  הא למדת שכל אדם הטמא טומאת שבעה, מטמא בגדים טומאת שבעה.</P>
<A NAME="7"> </A>
<P><B>ז</B>  [ד] נמצאת אומר, אדם שנגע במת, ואדם באדם אחר--הראשון טמא טומאת שבעה, והשני טומאת ערב.  כלים הנוגעין במת, וכלים בכלים--שניהן טמאין טומאת שבעה; השלישי, בין אדם בין כלים--טמא טומאת ערב.  כלים הנוגעין במת, ואדם בכלים, וכלים באדם--שלושתן טמאין טומאת שבעה; הרביעי, בין אדם בין כלים--טמא טומאת ערב.</P>
<A NAME="8"> </A>
<P><B>ח</B>  [ה] במה דברים אמורים, לעניין תרומה וקדשים; אבל לחייב כרת על ביאת מקדש, או על אכילת קודשים--אינו חייב אלא השניים בלבד, הראשון שנגע במת והשני שנגע בו, כדין תורה, שנאמר "וכול אשר ייגע בו הטמא, יטמא" (<A HREF="t/t0419.htm#22">במדבר יט,כב</A>).  אבל הנוגע בכלים שנגעו באדם או בכלים שנגעו במת--פטור, כמו שביארנו בהלכות ביאת מקדש:  שהדברים האלו, אף על פי שהן דברי קבלה, אינן דין תורה--שהרי לא נתפרשו בתורה אלא זה שנטמא במת שהוא אב, והשני הנוגע בו שהוא ראשון, בין אדם, בין כלים.</P>
<A NAME="9"> </A>
<P><B>ט</B>  [ו] כלי חרס שנגע במת, או שהיה עימו באוהל--טמא; ואינו מטמא לא אדם, ולא כלי חרס אחר, ולא שאר כלים--שאין כלי חרס נעשה אב הטומאה לעולם, לא במת ולא בשאר טומאות.  וזה דין תורה, אף על פי שהוא קבלה.</P>
<A NAME="10"> </A>
<P><B>י</B>  [ז] זה כלל גדול בטומאות:  כל אב טומאה--מטמא אדם ומטמא בגדים וכלים, בין כלי מתכות בין כלי שטף בין כלי חרס; וכל המטמא אדם וכלים בנגיעה, הרי זה אב טומאה.  וכל ולד הטומאות, מטמא אוכלין ומשקין; ואינו מטמא לא אדם ולא כלים, לא כלי חרס ולא שאר כלים ובגדים.</P>
<A NAME="11"> </A>
<P><B>יא</B>  [ח] כל הנוגע באב, הוא הנקרא ראשון; והנוגע בראשון, נקרא שני; והנוגע בשני, נקרא שלישי; והנוגע בשלישי, נקרא רביעי.  והראשון ושלמטה ממנו, כולן נקראין ולד הטומאה.</P>
<A NAME="12"> </A>
<P><B>יב</B>  [ט] כל המיטמא מחמת המת טומאת שבעה, בין אדם בין כלים--הוא הנקרא טמא מת.  והוא אב מאבות הטומאות, לעניין טומאת תרומה וטומאת קודשים כמו שביארנו, כדי למנות ממנו ראשון ושני, וכדי לטמא אדם וכלים במגע כשאר אבות הטומאות; ואינו מטמא במשא.</P>
<A NAME="13"> </A>
<P><B>יג</B>  [י] כל המיטמא מחמת המת טומאת ערב--הוא ולד טומאה, והוא הראשון לטומאה; ואפשר שיהיה הרביעי מן המת, ראשון לטומאה, כמו שביארנו לעניין תרומה וקדשים.</P>
<A NAME="14"> </A>
<P><B>יד</B>  [יא] אדם או כלים שנטמאו במגע ארץ העמים, ובית הפרס, או במשאן, או במגע דם תבוסה וגולל ודופק, או באוהלן, וכן אדם שנטמא במשא דם תבוסה--הרי אלו כולן וכל כיוצא בהן, אבות טומאות של דברי סופרים; וכן בגדים המיטמאין מחמת אלו טומאת שבעה, כולן אבות הטומאות של דברי סופרים.</P>
<A NAME="15"> </A>
<P><B>טו</B>  [יב] האוהל עצמו המאהיל על הטומאה--אף על פי שלא נגעה בו טומאה--הרי הוא טמא טומאת שבעה מן התורה, והרי הוא כבגדים שנגעו במת:  שנאמר "והזה על האוהל" (<A HREF="t/t0419.htm#18">במדבר יט,יח</A>).  במה דברים אמורים, בשהיה האוהל בגד או שק או כלי עץ או עור, אחד עור בהמה וחיה, בין המותרין לאכילה בין האסורין לאכילה--שנאמר "ויפרוש את האוהל, על המשכן" (<A HREF="t/t0240.htm#19">שמות מ,יט</A>), אין קרוי אוהל אלא אריג ועור כמשכן.</P>
<A NAME="16"> </A>
<P><B>טז</B>  אבל אם היה האוהל נסרין של עץ, כגון התקרה או המחצלת וכיוצא בהן, או שהיה עצם, או של מתכת--הרי זה טהור; ואין צריך לומר שאם היה בניין, שהוא טהור.  וכל מקום שנאמר הבית טמא, כלומר אדם וכלים שבכל הבית.  ואין לך יוצא מן העץ שהוא מיטמא טומאת אוהלים, אלא הפשתן בלבד.</P>
<A NAME="17"> </A>
<P><B>יז</B>  [יג] בגדים הנוגעין במת--אף על פי שהן כמת לטמא אחרים שנגעו בהן טומאת שבעה, אינן כמת לטמא באוהל ובמשא:  שהמשא למת עצמו אינו מפורש כמו שביארנו, ובטומאת אוהל הוא אומר "אדם, כי ימות באוהל" (<A HREF="t/t0419.htm#14">במדבר יט,יד</A>).  לפיכך הנושא בגדים שנגעו במת ולא נגע בהן, וכן המאהיל עליהן, או שהאהילו עליו, או שהיו עימו באוהל--הרי זה טהור.  וכן אדם שנטמא במת, והאהיל על הכלים--הרי הן טהורין, שאין טמא מת מטמא אלא במגע בלבד.</P>
<A NAME="18"> </A>
<P><B>יח</B>  [יד] המת אינו מטמא משכב ומושב מתחתיו, ולא מדף מעל גביו; אלא אחד כלי שייגע במת מצידו, או שהיה תחתיו, או על גביו.</P>
<A NAME="19"> </A>
<P><B>יט</B>  כיצד:  עשרה בגדים זה על גב זה, והמת למעלה, ועשרה בגדים אחרים על גבו מלמעלה--בגד הנוגע בו, והבגד השני שנגע בבגד שנגע בו--שניהן טמאין טומאת שבעה; והשלישי--טמא טומאת ערב, בין של מעלה בין של מטה; והרביעי, ומן הרביעי ולמטה, ומן הרביעי ולמעלה--כולן טהורין:  מה שאין כן במטמאי משכב ומושב, כמו שיתבאר במקומו.</P>
<A NAME="20"> </A>
<P><B>כ</B>  במה דברים אמורים שכל הבגדים או הכלים שתחתיו ושל מעלה ממנו טהורין, בשלא הייתה שם טומאה רצוצה ולא טומאת אוהל, או שהיה מבדיל בינו ובין הכלים אבן, כמו שיתבאר.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a100.htm">הלכות טומאת מת</A> - <A HREF="a1.htm">הכול</A><BR>פרק
<A HREF="a101.htm">א</A>
<A HREF="a102.htm">ב</A>
<A HREF="a103.htm">ג</A>
<A HREF="a104.htm">ד</A>
ה
<A HREF="a106.htm">ו</A>
<A HREF="a107.htm">ז</A>
<A HREF="a108.htm">ח</A>
<A HREF="a109.htm">ט</A>
<A HREF="a110.htm">י</A>
<A HREF="a111.htm">יא</A>
<A HREF="a112.htm">יב</A>
<A HREF="a113.htm">יג</A>
<A HREF="a114.htm">יד</A>
<A HREF="a115.htm">טו</A>
<A HREF="a116.htm">טז</A>
<A HREF="a117.htm">יז</A>
<A HREF="a118.htm">יח</A>
<A HREF="a119.htm">יט</A>
<A HREF="a120.htm">כ</A>
<A HREF="a121.htm">כא</A>
<A HREF="a122.htm">כב</A>
<A HREF="a123.htm">כג</A>
<A HREF="a124.htm">כד</A>
<A HREF="a125.htm">כה</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a105')</SCRIPT></P>
</DIV></BODY></HTML>
