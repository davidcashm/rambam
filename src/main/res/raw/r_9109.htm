<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2009 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר הקרבנות - הלכות קרבן פסח פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="9.htm">ספר הקרבנות</A> -
<A HREF="9100.htm">הלכות קרבן פסח</A> - <A HREF="91.htm">הכול</A><BR>פרק
<A HREF="9101.htm">א</A>
<A HREF="9102.htm">ב</A>
<A HREF="9103.htm">ג</A>
<A HREF="9104.htm">ד</A>
<A HREF="9105.htm">ה</A>
<A HREF="9106.htm">ו</A>
<A HREF="9107.htm">ז</A>
<A HREF="9108.htm">ח</A>
ט
<A HREF="9110.htm">י</A>
</P>
<HR>
<H2>הלכות קרבן פסח פרק ט</H2>
<A NAME="1"> </A>
<P><B>א</B>  כל אוכל מן הפסח אינו אוכל אלא בחבורה אחת, ואין מוציאין ממנו מן החבורה שייאכל בה.  והמוציא ממנו כזית בשר מחבורה לחבורה בלילי חמישה עשר--לוקה, שנאמר "לא תוציא מן הבית מן הבשר חוצה" (<A HREF="t/t0212.htm#46">שמות יב,מו</A>):  והוא שיניחו בחוץ--שהוצאה כתובה בו, כשבת; לפיכך צריך עקירה והנחה, כהוצאת שבת.  ואין מוציא אחר מוציא בפסח--שכיון שהוציאו הראשון, נפסל.</P>
<A NAME="2"> </A>
<P><B>ב</B>  מן האגף ולפנים, כלפנים; ומן האגף ולחוץ, כלחוץ; והאגף עצמו, שהוא עובי הפתח--כלחוץ.  החלונות ועובי הכותלים, כלפנים; הגגים והעלייות, אינן בכלל הבית.</P>
<A NAME="3"> </A>
<P><B>ג</B>  [ב] בשר הפסח שיצא חוץ לחבורתו, בין בזדון בין בשגגה--נאסר באכילה; והרי הוא כבשר קודשי קודשים שיצא חוץ לעזרה, או בשר קודשים קלים שיצא חוץ לחומת ירושלים--שהכול טריפה, ולוקין על אכילתו כמו שביארנו במעשה הקרבנות.</P>
<A NAME="4"> </A>
<P><B>ד</B>  אבר שיצא מקצתו--חותך הבשר ויורד עד שהוא מגיע לעצם, וקולף את הבשר:  כל שבפנים ייאכל, וכל שבחוץ יישרף.  וכשהוא מגיע לעצם, חותך בקופיס, אם היה שאר קודשים; ואם היה פסח שאסור לשבור בו עצם, קולף עד הפרק, ומפרק האבר שיצא מקצתו מן הפרק, ומשליכו לחוץ.</P>
<A NAME="5"> </A>
<P><B>ה</B>  [ג] שתי חבורות שהיו אוכלות בבית אחד--צריכה כל חבורה מהן לעשות לה היקף, שנאמר "מן הבשר חוצה" (<A HREF="t/t0212.htm#46">שמות יב,מו</A>):  מפי השמועה למדו, שצריך ליתן לו חוצה למקום אכילתו.  ואלו הופכין את פניהן הילך ואוכלין, ואלו הופכין את פניהן הילך ואוכלין--כדי שלא יהו מעורבבין.</P>
<A NAME="6"> </A>
<P><B>ו</B>  [ד] היו המים שמוזגין בו יינם באמצע הבית, בין שתי החבורות--כשהשמש עומד למזוג, קופץ את פיו ומחזיר את פניו, עד שמגיע אצל חבורתו, ואחר כך אוכל מה שבפיו:  שאסור לאכול בשתי חבורות.  ומותר לכלה להחזיר פניה מבני חבורתה, ואוכלת--מפני שהיא בושה לאכול בפניהם.</P>
<A NAME="7"> </A>
<P><B>ז</B>  [ה] שתי חבורות שנפרצה מחיצה מביניהן, אינן אוכלין; וכן אם הייתה חבורה אחת, ונעשית מחיצה ביניהן--אינן אוכלין, עד שתסתלק:  שאין הפסח נאכל בשתי חבורות, ואין נעקרין מחבורה לחבורה.</P>
<A NAME="8"> </A>
<P><B>ח</B>  [ו] בני חבורה שנכנסו שלושה מהן או יתר לאכול פסחן, ולא באו שאר בני חבורה--אם נכנסו בשעה שדרך בני אדם לאכול הפסחים, וחזר המעורר לכולן על השאר ולא באו--הרי אלו שנכנסו אוכלין עד שישבעו, ואין ממתינים לשאר.  ואפילו באו המתאחרין אחר כך, ומצאו אלו השלושה שאכלו הכול--אינן משלמין להן דמי חלקם; אבל אם נכנסו שניים בלבד, הרי אלו ממתינים.</P>
<A NAME="9"> </A>
<P><B>ט</B>  במה דברים אמורים, בשעת כניסתן לאכול.  אבל בעת שנפטרין, אין אדם צריך להמתין לחברו; אפילו גמר אחד בלבד מלאכול--ייצא, ואינו צריך להמתין.</P>
<A NAME="10"> </A>
<P><B>י</B>  [ז] המאכיל כזית מן הפסח, בין מפסח ראשון בין מפסח שני, למשומד לעבודה זרה, או לגר תושב או שכיר--הרי זה עובר בלא תעשה; ואינו לוקה, אבל מכין אותו מכת מרדות.  ו"בן נכר" (<A HREF="t/t0212.htm#43">שמות יב,מג</A>) האמור בתורה, זה העובד אל נכר; ואין מאכילין ממנו לגוי, אפילו גר תושב או שכיר--שנאמר "תושב ושכיר, לא יאכל בו" (<A HREF="t/t0212.htm#45">שמות יב,מה</A>).</P>
<A NAME="11"> </A>
<P><B>יא</B>  [ח] ערל שאכל כזית מבשר הפסח--לוקה, שנאמר "כל ערל, לא יאכל בו" (<A HREF="t/t0212.htm#48">שמות יב,מח</A>):  ו"בו" הוא, שאינו אוכל; אבל אוכל הוא מצה ומרור.  וכן מותר להאכיל מצה ומרור לגר תושב, ולשכיר.</P>
<A NAME="12"> </A>
<P><B>יב</B>  [ט] כשם שמילת בניו ועבדיו מעכבת אותו מלשחוט הפסח--כך מעכבת אותו מלאכול, שנאמר "ומלת אותו, אז יאכל בו" (<A HREF="t/t0212.htm#44">שמות יב,מד</A>).  כיצד:  קנה עבד אחר שנשחט הפסח, או שהיה לו בן שלא הגיע זמנו להימול אלא אחר שחיטת הפסח--הרי זה אסור לאכול, עד שימול אותן.</P>
<A NAME="13"> </A>
<P><B>יג</B>  וכיצד יהיה הבן ראוי למילה אחר שחיטת הפסח, ולא יהיה ראוי קודם שחיטה--כגון שחלצתו חמה שצריך שבעת ימים מעת לעת מיום הבראתו, וכגון שכאבה עינו ונרפאת אחר שחיטה, או שהיה טומטום ונקרע אחר שחיטת הפסח ונמצא זכר.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="9.htm">ספר הקרבנות</A> -
<A HREF="9100.htm">הלכות קרבן פסח</A> - <A HREF="91.htm">הכול</A><BR>פרק
<A HREF="9101.htm">א</A>
<A HREF="9102.htm">ב</A>
<A HREF="9103.htm">ג</A>
<A HREF="9104.htm">ד</A>
<A HREF="9105.htm">ה</A>
<A HREF="9106.htm">ו</A>
<A HREF="9107.htm">ז</A>
<A HREF="9108.htm">ח</A>
ט
<A HREF="9110.htm">י</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('9109')</SCRIPT></P>
</DIV></BODY></HTML>
