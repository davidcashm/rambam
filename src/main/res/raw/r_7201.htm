<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2007 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זרעים - הלכות מתנות עניים פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7200.htm">הלכות מתנות עניים</A> - <A HREF="72.htm">הכול</A><BR>פרק
א
<A HREF="7202.htm">ב</A>
<A HREF="7203.htm">ג</A>
<A HREF="7204.htm">ד</A>
<A HREF="7205.htm">ה</A>
<A HREF="7206.htm">ו</A>
<A HREF="7207.htm">ז</A>
<A HREF="7208.htm">ח</A>
<A HREF="7209.htm">ט</A>
<A HREF="7210.htm">י</A>
</P>
<HR>
<H2>הלכות מתנות עניים פרק א</H2>
<A NAME="1"> </A>
<P><B>א</B>  הקוצר את שדהו--לא יקצור כל השדה כולה אלא יניח קמה מעט לעניים בסוף השדה, שנאמר "לא תכלה פאת שדך בקוצרך" (<A HREF="t/t0323.htm#22">ויקרא כג,כב</A>):  אחד הקוצר, ואחד התולש.  וזה שמניח, הוא הנקרא פיאה.  [ב] וכשם שמניח בשדה--כך מניח באילנות כשאוסף את פירותיהן, מעט לעניים.  עבר וקצר את כל השדה, או אסף כל פירות האילן--לוקח ממה שקצר או אסף מעט, ונותנו לעניים:  שנתינתו מצות עשה, שנאמר "לעני ולגר תעזוב אותם" (שם).  ואפילו טחן הקמח ולשו, ואפהו פת--הרי זה נותן פיאה מן הפת לעניים.</P>
<A NAME="2"> </A>
<P><B>ב</B>  [ג] אבד כל הקציר שקצר, או נשרף, קודם שייתן הפיאה--הרי זה לוקה:  שהרי עבר על מצות לא תעשה, ואינו יכול לקיים עשה שבה שניתק לו.</P>
<A NAME="3"> </A>
<P><B>ג</B>  [ד] וכן בלקט, כשקוצר ומאלם--לא ילקט השיבולים הנופלות בשעת הקציר אלא יניחם לעניים, שנאמר "ולקט קצירך, לא תלקט" (<A HREF="t/t0319.htm#9">ויקרא יט,ט</A>; <A HREF="t/t0323.htm#22">ויקרא כג,כב</A>).  עבר וליקטן--אפילו טחן ואפה--נותן לעניים, שנאמר "לעני ולגר תעזוב אותם" (<A HREF="t/t0323.htm#22">ויקרא כג,כב</A>); אבדו או נשרפו אחר שליקטן, קודם שייתן לעניים--לוקה.</P>
<A NAME="4"> </A>
<P><B>ד</B>  [ה] וכן בפרט שנפרט מן הענבים בשעת הבצירה, וכן בעוללות--שנאמר "וכרמך לא תעולל, ופרט כרמך לא תלקט:  לעני ולגר תעזוב אותם" (<A HREF="t/t0319.htm#10">ויקרא יט,י</A>).</P>
<A NAME="5"> </A>
<P><B>ה</B>  וכן המעמר, ושכח אלומה אחת בשדה--הרי זה לא ייקחנה, שנאמר "ושכחת עומר בשדה, לא תשוב לקחתו" (<A HREF="t/t0524.htm#19">דברים כד,יט</A>).  עבר ולקחו--אפילו טחנו ואפהו, הרי זה נותנו לעניים:  שנאמר "לגר ליתום ולאלמנה, יהיה" (שם), זו מצות עשה.  הא למדת, שכולן מצות לא תעשה שניתק לעשה הן; ואם לא קיים עשה שבהן, לוקה.</P>
<A NAME="6"> </A>
<P><B>ו</B>  כשם שהשכחה בעומרים, כך היא בקמה--אם שכח מקצת הקמה ולא קצרה, הרי זו לעניים.  וכשם שהשכחה בתבואה וכיוצא בה--כך יש שכחה לאילנות כולן, שנאמר "כי תחבוט זיתך, לא תפאר אחריך" (<A HREF="t/t0524.htm#20">דברים כד,כ</A>); והוא הדין לשאר האילנות, שיש להם שכחה כזיתים.</P>
<A NAME="7"> </A>
<P><B>ז</B>  נמצאת למד שארבע מתנות לעניים בכרם--הפרט, והעוללות, והפיאה, והשכחה; ושלוש מתנות בתבואה--הלקט, והשכחה, והפיאה; ושתיים בשאר האילנות--הפיאה, והשכחה.</P>
<A NAME="8"> </A>
<P><B>ח</B>  כל מתנות עניים אלו--אין בהן טובת הניה לבעלים, אלא העניים באין ונוטלין אותן על כורחן של בעלים; ואפילו עני שבישראל, מוציאין אותן מידו.</P>
<A NAME="9"> </A>
<P><B>ט</B>  כל גר האמור במתנות עניים, אינו אלא גר צדק--שהרי הוא אומר במעשר עני "ובא הלוי . . . והגר" (<A HREF="t/t0514.htm#29">דברים יד,כט</A>), מה הלוי בן ברית אף הגר בן ברית.  ואף על פי כן אין מונעין עניי גויים ממתנות אלו, אלא באין בכלל עניי ישראל ונוטלין אותן--מפני דרכי שלום.</P>
<A NAME="10"> </A>
<P><B>י</B>  נאמר במתנות עניים "לעני ולגר תעזוב אותם" (<A HREF="t/t0319.htm#10">ויקרא יט,י</A>; <A HREF="t/t0323.htm#22">ויקרא כג,כב</A>), כל זמן שהעניים תובעין אותן.  פסקו העניים מלבקש ולחזר עליהם--הרי הנשאר מהן מותר לכל אדם, שאין גופן קדוש כתרומות.  ואינו חייב ליתן להן דמיהן, שלא נאמר בהן ונתן לעניים אלא "תעזוב אותם"; ואינו מצווה לעזוב אותן לחיה ולעופות אלא לעניים, והרי אין עניים.</P>
<A NAME="11"> </A>
<P><B>יא</B>  ומאימתיי כל אדם מותרין בלקט--משייכנסו המלקטים השניים וילקטו אחר מלקטים הראשונים, וייצאו.  ומאימתיי כל אדם מותרין בפרט ובעוללות--משיהלכו העניים בכרם ויבואו, הנשאר אחרי כן מותר לכל אדם.</P>
<A NAME="12"> </A>
<P><B>יב</B>  ומאימתיי כל אדם מותרין בשכחה של זיתים בארץ ישראל:  אם שכח אותה בראש הזית--הרי זה מותר בה מראש חודש כסליו, שהוא זמן רביעה שנייה בשנה אפלה; אבל ציבורי זיתים שיישכחו תחת האילן, הרי זה מותר בהן משיפסקו העניים מלחזר אחריהן.</P>
<A NAME="13"> </A>
<P><B>יג</B>  [יב] כל זמן שיש לעני ליטול שכחת הזיתים המונחות בארץ תחת האילנות--נוטל, ואף על פי שכבר הותר כל אדם בשכחה שבראש האילן; וכל זמן שיש לו ליטול שכחה שבראש האילן--נוטל, ואף על פי שעדיין אין לו שכחה תחתיו.</P>
<A NAME="14"> </A>
<P><B>יד</B>  [יג] מתנות עניים שבשדה שאין העניים מקפידים עליהן--הרי הן של בעל השדה, ואף על פי שעדיין לא פסקו העניים מלחזר על מתנותיהם.</P>
<A NAME="15"> </A>
<P><B>טו</B>  [יד] כל מתנות עניים האלו--אינן נוהגות מן התורה אלא בארץ ישראל, כתרומות וכמעשרות:  הרי הכתוב אומר "ובקוצרכם את קציר ארצכם" (<A HREF="t/t0319.htm#9">ויקרא יט,ט</A>; <A HREF="t/t0323.htm#22">ויקרא כג,כב</A>), ו"כי תקצור קצירך בשדך" (<A HREF="t/t0524.htm#19">דברים כד,יט</A>).  וכבר נתפרש בתלמוד, שהפיאה נוהגת בחוצה לארץ מדבריהם; וייראה לי שהוא הדין לשאר מתנות עניים אלו, שהן נוהגות בחוצה לארץ מדברי סופרים.</P>
<A NAME="16"> </A>
<P><B>טז</B>  [טו] כמה הוא שיעור הפיאה:  מן התורה אין לה שיעור--אפילו הניח שיבולת אחת, יצא ידי חובתו.  אבל מדבריהם, אין פחות מאחד משישים, בין בארץ, בין בחוצה לארץ; ומוסיף על האחד משישים לפי גודל השדה, ולפי רוב העניים, ולפי ברכת הזרע.</P>
<A NAME="17"> </A>
<P><B>יז</B>  כיצד:  שדה שהיא קטנה ביותר, שאם הניח ממנה אחד משישים, אינו מועיל לעני--הרי זה מוסיף על השיעור; וכן אם היו העניים מרובין, מוסיף.  ואם זרע מעט ואסף הרבה, שהרי נתברך--מוסיף לפי הברכה.  וכל המוסיף בפיאה, מוסיפין לו שכר; ואין להוספה הזאת שיעור.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7200.htm">הלכות מתנות עניים</A> - <A HREF="72.htm">הכול</A><BR>פרק
א
<A HREF="7202.htm">ב</A>
<A HREF="7203.htm">ג</A>
<A HREF="7204.htm">ד</A>
<A HREF="7205.htm">ה</A>
<A HREF="7206.htm">ו</A>
<A HREF="7207.htm">ז</A>
<A HREF="7208.htm">ח</A>
<A HREF="7209.htm">ט</A>
<A HREF="7210.htm">י</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('7201')</SCRIPT></P>
</DIV></BODY></HTML>
