<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2014 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר קדושה - הלכות איסורי ביאה פרק יב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="5.htm">ספר קדושה</A> -
<A HREF="5100.htm">הלכות איסורי ביאה</A> - <A HREF="51.htm">הכול</A><BR>פרק
<A HREF="5101.htm">א</A>
<A HREF="5102.htm">ב</A>
<A HREF="5103.htm">ג</A>
<A HREF="5104.htm">ד</A>
<A HREF="5105.htm">ה</A>
<A HREF="5106.htm">ו</A>
<A HREF="5107.htm">ז</A>
<A HREF="5108.htm">ח</A>
<A HREF="5109.htm">ט</A>
<A HREF="5110.htm">י</A>
<A HREF="5111.htm">יא</A>
יב
<A HREF="5113.htm">יג</A>
<A HREF="5114.htm">יד</A>
<A HREF="5115.htm">טו</A>
<A HREF="5116.htm">טז</A>
<A HREF="5117.htm">יז</A>
<A HREF="5118.htm">יח</A>
<A HREF="5119.htm">יט</A>
<A HREF="5120.htm">כ</A>
<A HREF="5121.htm">כא</A>
<A HREF="5122.htm">כב</A>
</P>
<HR>
<H2>הלכות איסורי ביאה פרק יב</H2>
<A NAME="1"> </A>
<P><B>א</B>  ישראל שבעל גויה משאר האומות, דרך אישות, או ישראלית שנבעלה לגוי, דרך אישות--הרי אלו לוקין מן התורה, שנאמר "לא תתחתן, בם" (<A HREF="t/t0507.htm#3">דברים ז,ג</A>):  אחד שבעה עממין, ואחד כל האומות באיסור זה.  וכן מפורש על ידי עזרא "ואשר לא ניתן בנותינו, לעמי הארץ; ואת בנותיהם, לא ניקח לבנינו" (<A HREF="t/t35b10.htm#31">נחמיה י,לא</A>).  [ב] ולא אסרה תורה, אלא דרך חתנות.</P>
<A NAME="2"> </A>
<P><B>ב</B>  אבל הבא על הגויה דרך זנות--מכין אותו מכת מרדות מדברי סופרים, גזירה שמא יבוא להתחתן.  ואם ייחדה לו בזנות--חייב עליה משום נידה, ומשום שפחה, ומשום גויה, ומשום זונה; ואם לא ייחדה לו אלא נקרית נקרוא, אינו חייב אלא משום גויה.  וכל חיובין אלו מדבריהן.</P>
<A NAME="3"> </A>
<P><B>ג</B>  במה דברים אמורים, בשהיה הבועל ישראל.  אבל כוהן הבא על הגויה--לוקה מן התורה משום זונה, ואחד זונה גויה ואחד זונה ישראלית; ובבעילה בלבד לוקה, שהרי אינה בת קידושין.</P>
<A NAME="4"> </A>
<P><B>ד</B>  כל הבועל גויה, בין דרך חתנות בין דרך זנות--אם בעלה בפרהסיה, והוא שיבעול לעיני עשרה מישראל או יתר--אם פגעו בו קנאין והרגוהו, הרי אלו משובחין וזריזין; ודבר זה הלכה למשה מסיניי הוא, וראיה לדבר זה מעשה פינחס בזמרי.</P>
<A NAME="5"> </A>
<P><B>ה</B>  ואין הקנאי רשאי לפגוע בהן, אלא בשעת מעשה כזמרי, שנאמר "ואת האישה אל קובתה" (<A HREF="t/t0425.htm#8">במדבר כה,ח</A>); אבל אם פירש, אין הורגין אותו, ואם הרגו, נהרג עליו.  ואם בא הקנאי ליטול רשות מבית דין להורגו--אין מורין לו, ואף על פי שהוא בשעת מעשה; ולא עוד, אלא אם בא הקנאי להרוג את הבועל, ונשמט הבועל והרג הקנאי כדי להציל עצמו מידו--אין הבועל נהרג עליו.  והבא על בת גר תושב, אין הקנאין פוגעים בו; אבל מכין אותו מכת מרדות.</P>
<A NAME="6"> </A>
<P><B>ו</B>  לא פגעו בו קנאים, ולא הלקוהו בית דין--הרי עונשו מפורש בדברי קבלה שהוא נכרת, שנאמר "כי חילל יהודה, את קודש ה' אשר אהב, ובעל, בת אל נכר.  יכרת ה' לאיש אשר יעשנה, ער ועונה" (<A HREF="t/t2402.htm#11">ראה מלאכי ב,יא-יב</A>):  אם ישראל הוא, לא יהיה לו "ער" בחכמים "ועונה" בתלמידים; ואם כוהן הוא, לא יהיה לו מגיש מנחה לה' צבאות.  הנה למדת שהבועל גויה כאילו נתחתן לעבודה זרה, שנאמר "ובעל, בת אל נכר", ונקרא מחלל קודש.</P>
<A NAME="7"> </A>
<P><B>ז</B>  עוון זה--אף על פי שאין בו מיתת בית דין, אל יהי קל בעיניך; אלא יש בו הפסד, שאין בכל העריות כמותו:  שהבן מן הערווה, בנו הוא לכל דבר; ובכלל ישראל ייחשב, ואף על פי שהוא ממזר.  והבן מן הגויה, אינו בנו--שנאמר "כי יסיר את בנך מאחריי" (<A HREF="t/t0507.htm#4">דברים ז,ד</A>), מסיר אותו מלהיות אחרי ה'.  [ח] ודבר זה גורם להידבק בגויים, שהבדילנו הקדוש ברוך הוא מהם, ולשוב מאחרי ה', ולמעול בו.</P>
<A NAME="8"> </A>
<P><B>ח</B>  [ט] גוי הבא על בת ישראל--אם אשת איש היא, נהרג עליה; ואם פנויה היא, אינו נהרג.  [י] אבל ישראל שבא על הגויה--בין קטנה בת שלוש שנים ויום אחד בין גדולה, בין פנויה בין אשת איש, ואפילו היה קטן בן תשע שנים ויום אחד--כיון שבא על הגויה בזדון, הרי זו נהרגת:  מפני שבאת לישראל תקלה על ידיה, כבהמה.  ודבר זה מפורש בתורה, שנאמר "הן הנה היו לבני ישראל . . . וכל אישה, יודעת איש למשכב זכר--הרוגו" (<A HREF="t/t0431.htm#16">במדבר לא,טז-יז</A>).</P>
<A NAME="9"> </A>
<P><B>ט</B>  [יא] העבדים שהטבילו אותם לשם עבדות, וקיבלו עליהם מצוות שהעבדים חייבים בהם--יצאו מכלל הגויים, ולכלל ישראל לא באו.  לפיכך השפחה אסורה לבן חורין, אחד שפחתו ואחד שפחת חברו; והבא על השפחה, מכין אותו מכת מרדות מדברי סופרים.  שהרי מפורש בתורה שהאדון נותן שפחה כנענית לעבדו העברי, והיא מותרת לו, שנאמר "אם אדוניו ייתן לו אישה" (<A HREF="t/t0221.htm#4">שמות כא,ד</A>).  [יב] ולא גזרו חכמים בדבר זה, ולא חייבה תורה מלקות בשפחה, אלא אם כן הייתה נחרפת לאיש, כמו שביארנו.</P>
<A NAME="10"> </A>
<P><B>י</B>  [יג] אל יהי עוון זה קל בעיניך, מפני שאין בו מלקות מן התורה--שגם זה גורם לבן לסור מאחרי ה', שהבן מן השפחה עבד ואינו מישראל; ונמצא גורם לזרע הקודש להתחלל, ולהיותם עבדים.  והרי אונקלוס המתרגם כלל בעילת עבד ושפחה בכלל "לא יהיה קדש, ולא תהיה קדשה" (<A HREF="t/t0523.htm#18">ראה דברים כג,יח</A>).</P>
<A NAME="11"> </A>
<P><B>יא</B>  [יד] הבא על השפחה, ואפילו בפרהסיה ובשעת עבירה--אין הקנאין פוגעין בו; וכן אם לקח שפחה דרך חתנות, אינו לוקה מן התורה, שמעת שטבלה וקיבלה מצוות, יצאת מכלל הגויים.</P>
<A NAME="12"> </A>
<P><B>יב</B>  [טו] נתערב ולד ישראלית בוולד שפחה--הרי שניהן ספק, וכל אחד מהן ספק עבד; וכופין בעל השפחה, ומשחרר את שניהם.  ואם היה הבן הוא אדון של עבד--כשיגדלו ישחררו זה את זה, ויהיו מותרין לבוא בקהל.  [טז] היו התערובת בנות, הרי שתיהן ספק שפחות; והבא על אחת מהן, הוולד ספק עבד.  וכן אם נתערב ולד גויה בוולד ישראלית--מטבילים את שניהן לשם גירות, וכל אחת מהן ספק גיורת.</P>
<A NAME="13"> </A>
<P><B>יג</B>  [יז] כל הגויים כולם, כשיתגיירו ויקבלו עליהן כל המצוות של תורה, והעבדים, כשישתחררו--הרי הן כישראל לכל דבר, שנאמר "הקהל, חוקה אחת לכם" (<A HREF="t/t0415.htm#15">במדבר טו,טו</A>); ומותרין להיכנס בקהל ה' מיד--והוא שיישא הגר או המשוחרר בת ישראל, ויישא הישראלי גיורת ומשוחררת:  חוץ מארבעה עממין בלבד, והם עמון ומואב ומצריים ואדום--שהאומות האלו, כשיתגייר מהן אדם--הרי הוא כישראל לכל דבר, אלא לעניין ביאה בקהל.</P>
<A NAME="14"> </A>
<P><B>יד</B>  [יח] וכיצד דינן:  עמון ומואב--איסורן איסור עולם, זכרים ולא נקבות:  שנאמר "לא יבוא עמוני ומואבי . . ." (<A HREF="t/t0523.htm#4">דברים כג,ד</A>).  והלכה למשה מסיניי, שהעמוני הזכר והמואבי הזכר--הוא שאסור לעולם לישא בת ישראל, אפילו בן בן בנו עד סוף העולם; אבל עמונית ומואבית, מותרת מיד כשאר האומות.</P>
<A NAME="15"> </A>
<P><B>טו</B>  [יט] מצרי ואדומי, אחד זכרים ואחד נקבות--דור ראשון ודור שני, אסורין לבוא בישראל; ודור שלישי מותר, שנאמר "בנים אשר ייוולדו להם, דור שלישי" (<A HREF="t/t0523.htm#9">דברים כג,ט</A>).  [כ] מצרית מעוברת שנתגיירה, בנה שני; מצרי שני שנשא מצרית ראשונה, או מצרי ראשון שנשא מצרית שנייה--הוולד שני:  שנאמר "בנים אשר ייוולדו להם", הכתוב תלאו בלידה.</P>
<A NAME="16"> </A>
<P><B>טז</B>  [כא] גר עמוני שנשא מצרית, הוולד עמוני; וגר מצרי שנשא עמונית, הוולד מצרי:  זה הכלל--הוולד באומות, הולך אחר הזכר; נתגיירו, הולך אחר הפחות.</P>
<A NAME="17"> </A>
<P><B>יז</B>  [כב] מי שנתגייר משבעה עממין, אינן אסורין מן התורה לבוא בקהל; והדבר ידוע, שלא נתגייר מהן אלא הגבעונים.  ויהושוע גזר עליהם שיהיו אסורים לבוא בקהל, אחד זכרים ואחד נקבות; ולא אסר אותם, אלא בזמן שיש מקדש--שנאמר "וחוטבי עצים ושואבי מים--לבית אלוהיי" (<A HREF="t/t0609.htm#23">יהושוע ט,כג</A>), תלה הרחקתם במקדש.  [כג] והם הנקראים נתינים, לפי שנתנם לעבודת המקדש.</P>
<A NAME="18"> </A>
<P><B>יח</B>  בא דויד וגזר עליהם שלא ייכנסו בקהל לעולם, ואפילו בזמן שאין מקדש; וכן מפורש בעזרא, "ומן הנתינים, שנתן דויד והשרים לעבודת הלויים" (<A HREF="t/t35a08.htm#20">עזרא ח,כ</A>).  הא למדת, שלא תלה אותם במקדש.  [כד] ולמה גזר עליהם הוא ובית דינו--לפי שראה עזות ואכזרייות שהייתה בהם, בעת שביקשו שבעת בני שאול בחיר ה' לתלותם, והרגום ולא ריחמו עליהם.</P>
<A NAME="19"> </A>
<P><B>יט</B>  [כה] כשעלה סנחריב מלך אשור, בילבל כל האומות ועירבם זה בזה והגלה אותם ממקומם.  ואלו המצריים שבארץ מצריים עתה, אנשים אחרים הם; וכן האדומיים שבשדה אדום.  והואיל ונתערבו ארבע אומות האסורים בכל אומות העולם שהן מותרים, הותר הכול--שכל הפורש מהן להתגייר, חזקתו שפירש מן הרוב.</P>
<A NAME="20"> </A>
<P><B>כ</B>  לפיכך כשיתגייר הגר בזמן הזה בכל מקום--בין אדומי, בין מצרי, בין עמוני, בין מואבי, בין כושי, בין שאר האומות--אחד הזכרים ואחד הנקבות, מותרין לבוא בקהל מיד.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="5.htm">ספר קדושה</A> -
<A HREF="5100.htm">הלכות איסורי ביאה</A> - <A HREF="51.htm">הכול</A><BR>פרק
<A HREF="5101.htm">א</A>
<A HREF="5102.htm">ב</A>
<A HREF="5103.htm">ג</A>
<A HREF="5104.htm">ד</A>
<A HREF="5105.htm">ה</A>
<A HREF="5106.htm">ו</A>
<A HREF="5107.htm">ז</A>
<A HREF="5108.htm">ח</A>
<A HREF="5109.htm">ט</A>
<A HREF="5110.htm">י</A>
<A HREF="5111.htm">יא</A>
יב
<A HREF="5113.htm">יג</A>
<A HREF="5114.htm">יד</A>
<A HREF="5115.htm">טו</A>
<A HREF="5116.htm">טז</A>
<A HREF="5117.htm">יז</A>
<A HREF="5118.htm">יח</A>
<A HREF="5119.htm">יט</A>
<A HREF="5120.htm">כ</A>
<A HREF="5121.htm">כא</A>
<A HREF="5122.htm">כב</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('5112')</SCRIPT></P>
</DIV></BODY></HTML>
