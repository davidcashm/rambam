<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2007 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות מעשה הקרבנות פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8500.htm">הלכות מעשה הקרבנות</A> - <A HREF="85.htm">הכול</A><BR>פרק
<A HREF="8501.htm">א</A>
ב
<A HREF="8503.htm">ג</A>
<A HREF="8504.htm">ד</A>
<A HREF="8505.htm">ה</A>
<A HREF="8506.htm">ו</A>
<A HREF="8507.htm">ז</A>
<A HREF="8508.htm">ח</A>
<A HREF="8509.htm">ט</A>
<A HREF="8510.htm">י</A>
<A HREF="8511.htm">יא</A>
<A HREF="8512.htm">יב</A>
<A HREF="8513.htm">יג</A>
<A HREF="8514.htm">יד</A>
<A HREF="8515.htm">טו</A>
<A HREF="8516.htm">טז</A>
<A HREF="8517.htm">יז</A>
<A HREF="8518.htm">יח</A>
<A HREF="8519.htm">יט</A>
</P>
<HR>
<H2>הלכות מעשה הקרבנות פרק ב</H2>
<A NAME="1"> </A>
<P><B>א</B>  היין והסולת שמביאין עם הקרבן--הן הנקראין נסכים, והסולת לבדה נקראת מנחת נסכים.  ומנחת נסכים אינה טעונה לא תנופה, ולא הגשה, ולא לבונה--אבל טעונה מלח; וכולה נשרפת על מזבח החיצון.  והיין יתנסך על המזבח, ואין נותנין אותו על האש; אלא מגביה ידו, ויוצק על היסוד, והוא יורד לשיתין.</P>
<A NAME="2"> </A>
<P><B>ב</B>  אין טעון נסכים אלא עולת בהמה והשלמים בלבד, בין היו קרבן ציבור או קרבן יחיד; אף כבש יולדת ואילו של כוהן גדול--הואיל והן עולות, טעונים נסכים.  אבל העוף והאשמות והחטאות, אין מביאין עימהם נסכים--חוץ מחטאת מצורע ואשמו, שנתפרשו נסכיהם בתורה.</P>
<A NAME="3"> </A>
<P><B>ג</B>  ומניין שאין מביאין נסכים עם החטאת והאשם--שנאמר "לפלא נדר או נדבה" (<A HREF="t/t0415.htm#3">ראה במדבר טו,ג</A>), דבר הבא בנדר ונדבה:  יצאו חטאת ואשם ובכור ומעשר ופסח--הואיל ואינן באין בנדר ונדבה, אינן טעונין נסכים.  ומניין להביא שלמי חגיגה ועולת ראייה לנסכים, שנאמר "או במועדיכם" (שם).</P>
<A NAME="4"> </A>
<P><B>ד</B>  כמה הוא שיעור הנסכים:  נסכי כבש או כבשה--עישרון סולת בלול ברביעית ההין שמן, ויין לנסך רביעית ההין.  וכן נסכי העז--בין קטן בין גדול, בין זכר בין נקבה; או נסכי רחל, אף על פי שהיא גדולה.</P>
<A NAME="5"> </A>
<P><B>ה</B>  אבל נסכי איל--הן שני עשרונים סולת בלול בשלישית ההין שמן, ויין לנסך שלישית ההין; ונסכי הפר או העגל, בין זכרים בין נקבות--שלושה עשרונים סולת בלול בחצי ההין שמן, ויין לנסך חצי ההין.  [ה] אלו הן הנסכים--בין לעולה בין לשלמים, כשיעור הזה לכל אחד ואחד:  שנאמר "כמספר, אשר תעשו--ככה תעשו לאחד, כמספרם" (<A HREF="t/t0415.htm#12">במדבר טו,יב</A>).</P>
<A NAME="6"> </A>
<P><B>ו</B>  אין מוסיפין על השיעורין האלו, ואין גורעין מהן; ואם הוסיף או גרע כל שהוא, פסל:  חוץ מכבש העולה שמקריבין ביום הנפת העומר, שהנסכים שלו שני עשרונים בלול בשלישית ההין שמן--אף על פי שנכפלה סולתו, לא נכפל יינו אלא יין לנסך רביעית ההין.</P>
<A NAME="7"> </A>
<P><B>ז</B>  [ו] המצורע מביא עם שלושה כבשים שלו, שהן חטאת ואשם ועולה--שלושה עשרונים; ומפי השמועה למדו שהן באין בגלל הזבחים שלו--עישרון עם כל כבש בלול ברביעית ההין שמן, ורביעית יין עם כל עישרון משלושתן כשאר נסכי הכבשים.  והמקריב את הפלגס--מביא עימו נסכי איל, ולא עלה לו זבחו.</P>
<A NAME="8"> </A>
<P><B>ח</B>  [ז] ההין, הוא שנים עשר לוג; וכבר הודענו שיעור הלוג עם מידות אחרות, בהלכות עירובין.  והעישרון--הוא העומר, שהוא שיעור חלה; וכבר ביארנו שיעורו, בעניין חלה.</P>
<A NAME="9"> </A>
<P><B>ט</B>  [ח] כשמודדין הנסכים או המנחות, בין מנחת יחיד בין מנחת ציבור--אין מודדין אותן במידה של שלושה עשרונות לפר, או של שניים לאיל, אלא מודד הכול, בעישרון אחד שהיה במקדש; וכן השמן של נסכים--מודדין אותו במידתו שבמקדש, ושמן של מנחות היחיד בלוג שבמקדש:  כמניין העשרונות, כמניין הלוגין.</P>
<A NAME="10"> </A>
<P><B>י</B>  [ט] בירוצי המידות של סולת, חול--שאין גב העישרון קודש; ובירוצי השמן והיין, קודש--לפי שהוא יורד על גבי הכלי, וכלי הלח נמשחו מבפנים ומבחוץ כמו שביארנו.  ולמה יתקדשו הבירוצין, אף על פי שאין כוונת המודד אלא למה שבכלי בלבד--כדי שלא יאמרו, מוציאין מכלי שרת לחול.</P>
<A NAME="11"> </A>
<P><B>יא</B>  [י] מה היו עושין בבירוצין--אם יש שם זבח אחר, יקרבו עימו; ואם לאו, ייפסלו בלינה.  ואם לאו, מקייצין בהן המזבח.  [יא] כיצד:  לוקחין בהם עולות--הבשר לה', והעורות לכוהנים.</P>
<A NAME="12"> </A>
<P><B>יב</B>  הסולת עם השמן של נסכים אינן מעכבין את היין, ולא היין מעכבן.  ולא הנסכים מעכבין את הזבח; אלא מביא אדם קרבנו היום, ונסכיו אחר עשרה ימים--אחד יחיד ואחד ציבור:  והוא, שלא קדשו הנסכים בכלי שרת; אבל אם נתנן לכלי שרת--אם לנו, ייפסלו בלינה.</P>
<A NAME="13"> </A>
<P><B>יג</B>  אין מביאין נסכים אלא מן החולין--לא יביאם מתרומה, ולא ממעשר שני, ולא מן הביכורים:  ואפילו תודה שמביא לחמה מן המעשר, לא יביאו נסכיה אלא מן החולין.</P>
<A NAME="14"> </A>
<P><B>יד</B>  כל שיעורי הנסכים האמורין בספר יחזקאל, ומניין אותן הקרבנות, וסדרי העבודה הכתובים שם--כולם מילואים הן, ואינן נוהגין לדורות; אלא הנביא ציווה ופירש כיצד יהיו מקריבין המילואים עם חנוכת המזבח, בימי המלך המשיח כשייבנה בית שלישי.</P>
<A NAME="15"> </A>
<P><B>טו</B>  וכשם שהקריבו הנשיאים, בחנוכת המזבח, דברים שאין כמותן לדורות, והקריבו בשבת--כך הנשיא מקריב חנוכתו בשבת לעתיד, כאשר מפורש שם.</P>
<A NAME="16"> </A>
<P><B>טז</B>  וכן קרבנות שהקריבו בימי עזרא הבאים מהשבי--מילואים היו, ואין נוהגין לדורות.  אבל דברים הנוהגין לדורות--הם דברי תורה שפירשנו, כמו שהעתיקו מפי משה רבנו:  אין להוסיף עליהם, ולא לגרוע.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8500.htm">הלכות מעשה הקרבנות</A> - <A HREF="85.htm">הכול</A><BR>פרק
<A HREF="8501.htm">א</A>
ב
<A HREF="8503.htm">ג</A>
<A HREF="8504.htm">ד</A>
<A HREF="8505.htm">ה</A>
<A HREF="8506.htm">ו</A>
<A HREF="8507.htm">ז</A>
<A HREF="8508.htm">ח</A>
<A HREF="8509.htm">ט</A>
<A HREF="8510.htm">י</A>
<A HREF="8511.htm">יא</A>
<A HREF="8512.htm">יב</A>
<A HREF="8513.htm">יג</A>
<A HREF="8514.htm">יד</A>
<A HREF="8515.htm">טו</A>
<A HREF="8516.htm">טז</A>
<A HREF="8517.htm">יז</A>
<A HREF="8518.htm">יח</A>
<A HREF="8519.htm">יט</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('8502')</SCRIPT></P>
</DIV></BODY></HTML>
