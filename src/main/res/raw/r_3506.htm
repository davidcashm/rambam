<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זמנים - הלכות חמץ ומצה פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="3.htm">ספר זמנים</A> -
<A HREF="3500.htm">הלכות חמץ ומצה</A> - <A HREF="35.htm">הכול</A><BR>פרק
<A HREF="3501.htm">א</A>
<A HREF="3502.htm">ב</A>
<A HREF="3503.htm">ג</A>
<A HREF="3504.htm">ד</A>
<A HREF="3505.htm">ה</A>
ו
<A HREF="3507.htm">ז</A>
<A HREF="3508.htm">ח</A>
<A HREF="3509.htm">נוסח ההגדה</A>
<A HREF="3510.htm">כל ההגדה מנוקדת</A>
</P>
<HR>
<H2>הלכות חמץ ומצה פרק ו</H2>
<A NAME="1"> </A>
<P><B>א</B>  מצות עשה מן התורה לאכול מצה בליל חמישה עשר, שנאמר "בערב, תאכלו, מצות" (<A HREF="t/t0212.htm#18">שמות יב,יח</A>)--בכל מקום, ובכל זמן.  ולא תלה אכילה זו בקרבן הפסח, אלא זו מצוה בפני עצמה; ומצותה כל הלילה.  אבל בשאר הרגל, אכילת מצה רשות--רצה, אוכל מצה; רצה, אוכל אורז או דוחן או קליות או פירות.  אבל בליל חמישה עשר בלבד, חובה; ומשאכל כזית, יצא ידי חובתו.</P>
<A NAME="2"> </A>
<P><B>ב</B>  בלע מצה, יצא; בלע מרור, יצא.  בלע מצה ומרור כאחד--ידי מצה יצא, ידי מרור לא יצא:  שהמרור כטפילה למצה.  כרכן בסיב וכיוצא בו ובלען, אף ידי מצה לא יצא.</P>
<A NAME="3"> </A>
<P><B>ג</B>  אכל מצה בלא כוונה, כגון שאנסוהו גויים לאכול--יצא ידי חובתו; אכל כזית מצה והוא נכפה בעת שטותו, ואחר כך נתרפא--חייב לאכול אחר שנתרפא, לפי שאותה אכילה הייתה בשעה שהיה פטור מכל המצוות.</P>
<A NAME="4"> </A>
<P><B>ד</B>  אין אדם יוצא ידי חובת אכילת מצה, אלא אם כן אכלה מאחד מחמשת המינין--שנאמר "לא ייאכל, חמץ" (<A HREF="t/t0213.htm#3">שמות יג,ג</A>) ונאמר "תאכלו, מצות" (<A HREF="t/t0212.htm#18">שמות יב,יח</A>; <A HREF="t/t0212.htm#20">שמות יב,כ</A>):  דברים הבאים לידי חימוץ--אם אכלן מצה, יצא בהן ידי חובתו; אבל שאר הדברים, כגון אורז ודוחן וקטנייות--אין בהן מצה, לפי שאין בהן חמץ.</P>
<A NAME="5"> </A>
<P><B>ה</B>  העושה עיסה מן החיטים ומן האורז--אם יש בה טעם דגן, יוצא בה ידי חובתו.  עיסת הכלבים--בזמן שהרועים אוכלין ממנה, יוצא בה ידי חובתו; אין הרועים אוכלין ממנה, אינו יוצא בה, שאין זו משומרת לשם מצה.</P>
<A NAME="6"> </A>
<P><B>ו</B>  מצה שלשה במי פירות, יוצא בה ידי חובתו בפסח.  אבל אין לשין אותה ביין, או שמן, או דבש, או חלב--משום "לחם עוני" (<A HREF="t/t0516.htm#3">דברים טז,ג</A>), כמו שביארנו; ואם לש ואכל, לא יצא ידי חובתו.  ואין יוצאין לא בפת מורסן, ולא בפת סובין; אבל לש הוא את הקמח בסובין שלו ובמורסנו ועושהו פת, ויוצא בה ידי חובתו.  וכן פת סולת נקייה ביותר--הרי זו מותרת, ויוצא בה ידי חובתו בפסח; ואין אומרין בה, אין זה "לחם עוני".</P>
<A NAME="7"> </A>
<P><B>ז</B>  [ו] אחד מצה שנאפת בתנור, או באילפס, בין שהדביק הבצק באילפס ואחר כך הרתיח, בין שהרתיח ואחר כך הדביק; אפילו אפיה בקרקע, הרי זה יוצא בה ידי חובתו.  וכן אם לא נאפת אפייה גמורה, יוצאין בה--והוא, שלא יהיו חוטין של בצק נמשכין ממנה בעת שפורסה.  ויוצאין ברקיק השרוי--והוא, שלא נימוח; אבל מצה שבישלה--אינו יוצא בה ידי חובתו, שהרי אין בה טעם הפת.</P>
<A NAME="8"> </A>
<P><B>ח</B>  [ז] אין אדם יוצא ידי חובתו באכילת מצה שהיא אסורה לו, כגון שאכלה טבל, או מעשר ראשון שלא ניטלה תרומתו, או שגזלה.  זה הכלל--כל שמברכין עליו ברכת המזון, יוצא בה ידי חובתו; וכל שאין מברכין עליו ברכת המזון, אין יוצא בה ידי חובתו.</P>
<A NAME="9"> </A>
<P><B>ט</B>  [ח] הכוהנים יוצאין בחלה ובתרומה, אף על פי שהיא מצה שאינה ראויה לכל אדם; וכן יוצאין במצה של מעשר שני, בירושלים.  אבל אין יוצאין במצה של ביכורים, אפילו בירושלים:  מפני שהביכורים, אין בהן היתר בכל המושבות, ומעשר שני, אפשר שייפדה וייאכל בכל מקום; וכתוב "בכול, מושבותיכם, תאכלו, מצות" (<A HREF="t/t0212.htm#20">שמות יב,כ</A>)--מצה הראויה להיאכל בכל המושבות, היא שיוצאין בה ידי חובה.</P>
<A NAME="10"> </A>
<P><B>י</B>  [ט] חלות תודה ורקיקי נזיר שעשה אותן לעצמו, אין יוצאין בהן:  שנאמר "ושמרתם, את המצות" (<A HREF="t/t0212.htm#17">שמות יב,יז</A>)--מצה המשתמרת לעניין מצה בלבד, היא שיוצאין בה; אבל זו, משתמרת לעניין הזבח.  ואם עשין למכור בשוק, הרי זה יוצא בה ידי חובתו:  שהעושה למכור בשוק, בדעתו שאם לא יימכרו יאכל אותן; ונמצא בשעת עשייתן, שמרן לשם מצה.</P>
<A NAME="11"> </A>
<P><B>יא</B>  [י] הכול חייבין באכילת מצה, אפילו נשים ועבדים; קטן שיכול לאכול פת--מחנכין אותו במצוות, ומאכילין אותו כזית מצה.  חולה או זקן שאינו יכול לאכול מצה, שורין לו רקיק במים ומאכילין אותו--והוא, שלא נימוח.</P>
<A NAME="12"> </A>
<P><B>יב</B>  [יא] מדברי סופרים שאין מפטירין אחר מצה כלום, אפילו קליות ואגוזים וכיוצא בהן; אלא אף על פי שאכל מצה, ואכל אחריה מאכלות אחרות ופירות וכיוצא בהן--חוזר ואוכל כזית מצה באחרונה, ופוסק.</P>
<A NAME="13"> </A>
<P><B>יג</B>  [יב] אסרו חכמים לאכול מצה בערב הפסח, כדי שיהיה היכר לאכילתה בערב; ומי שאכל מצה בערב הפסח, מכין אותו מכת מרדות.  וכן אסור לאכול ערב הפסח, מקודם המנחה במעט, כדי שייכנס לאכילת מצה בתאווה; אבל אוכל הוא מעט פירות או ירקות, ולא ימלא כרסו מהן.  וחכמים הראשונים היו מרעיבין עצמן ערב הפסח, כדי לאכול מצה בתאווה ויהיו מצוות חביבין עליו; אבל בשאר ערבי ימים טובים, אוכל והולך עד שתחשך.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="3.htm">ספר זמנים</A> -
<A HREF="3500.htm">הלכות חמץ ומצה</A> - <A HREF="35.htm">הכול</A><BR>פרק
<A HREF="3501.htm">א</A>
<A HREF="3502.htm">ב</A>
<A HREF="3503.htm">ג</A>
<A HREF="3504.htm">ד</A>
<A HREF="3505.htm">ה</A>
ו
<A HREF="3507.htm">ז</A>
<A HREF="3508.htm">ח</A>
<A HREF="3509.htm">נוסח ההגדה</A>
<A HREF="3510.htm">כל ההגדה מנוקדת</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('3506')</SCRIPT></P>
</DIV></BODY></HTML>
