<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות טומאת צרעת פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a300.htm">הלכות טומאת צרעת</A> - <A HREF="a3.htm">הכול</A><BR>פרק
<A HREF="a301.htm">א</A>
<A HREF="a302.htm">ב</A>
<A HREF="a303.htm">ג</A>
<A HREF="a304.htm">ד</A>
<A HREF="a305.htm">ה</A>
ו
<A HREF="a307.htm">ז</A>
<A HREF="a308.htm">ח</A>
<A HREF="a309.htm">ט</A>
<A HREF="a310.htm">י</A>
<A HREF="a311.htm">יא</A>
<A HREF="a312.htm">יב</A>
<A HREF="a313.htm">יג</A>
<A HREF="a314.htm">יד</A>
<A HREF="a315.htm">טו</A>
<A HREF="a316.htm">טז</A>
</P>
<HR>
<H2>הלכות טומאת צרעת פרק ו</H2>
<A NAME="1"> </A>
<P><B>א</B>  אלו מקומות באדם שאין מיטמאין בבהרת--תוך העין, ותוך האוזן, ותוך החוטם, ותוך הפה, והקמטים שבבטן, והקמטים שבצוואר, ותחת הדד, ובית השחי, וכף הרגל, והציפורן, והראש והזקן שיש בהן שיער, והשחין והמכווה המורדין.</P>
<A NAME="2"> </A>
<P><B>ב</B>  כל אלו המקומות--אין מיטמאין בנגעים, ואין מצטרפין בנגעים, ולא הנגע פוסה לתוכן, ואין מיטמאין משום מחיה, ואין מעכבין את ההופך כולו לבן:  שנאמר "בעור בשרו" (<A HREF="t/t0313.htm#2">ויקרא יג,ב</A>; <A HREF="t/t0313.htm#4">ויקרא יג,ד</A>; <A HREF="t/t0313.htm#11">ויקרא יג,יא</A>); וכל אלו, אינן עור גלוי--אלא מהן שאינו עור, ומהן שהוא עור והוא מכוסה ואינו גלוי.  ואודם השפתיים נידון כבית הסתרים, ואינו מיטמא בנגעים.</P>
<A NAME="3"> </A>
<P><B>ג</B>  [ב] הראש והזקן שנשר כל שיערן, והשחין והמכווה שהעלו צרבת--מיטמאין בבהרת כמו שביארנו, ואינן מצטרפין זה עם זה, ואין נגע עור הבשר פוסה לתוכן, ואין מיטמאין משום מחיה; אבל מעכבין את ההופך כולו לבן.</P>
<A NAME="4"> </A>
<P><B>ד</B>  [ג] בהרת הסמוכה לראש או לעין ולאוזן וכיוצא בהן, או לשחין או למכווה--טהורה:  שנאמר "וראה הכוהן את הנגע בעור הבשר" (<A HREF="t/t0313.htm#3">ויקרא יג,ג</A>)--שיהיה כל שחוצה לנגע בעור הבשר, וראוי לפסיון.</P>
<A NAME="5"> </A>
<P><B>ה</B>  [ד] אלו בהרות טהורות:  גוי שהייתה בו בהרת, ונתגייר, הייתה בעובר, ונולד, בקמט, ונגלה, בראש ובזקן כשהיה בהן שיער, ונקרחו ונשר כל השיער ונתגלתה הבהרת, הייתה בשחין ובמכווה כשהן מורדין, והעלו צרבת--הרי כל אלו טהורות.</P>
<A NAME="6"> </A>
<P><B>ו</B>  וכן אם הייתה הבהרת בראש או בזקן קודם שיעלו שיער מעולם, והעלו שיער והלך השיער, או שהייתה הבהרת בעור, ונעשה מקומה שחין או מכווה וחיו והרי הן כעור הבשר--אף על פי שתחילתה וסופה טמא--הואיל והייתה טהורה בינתיים, הרי זו טהורה.</P>
<A NAME="7"> </A>
<P><B>ז</B>  נשתנו מראיהן--בין שהעזו בין שכהו, ייראו כתחילה.  כיצד:  גוי שהייתה בו בהרת כקרום ביצה, ולאחר שנתגייר נעשת כשלג, או שהייתה כשלג, ולאחר שנתגייר נעשת כקרום ביצה--תיראה כתחילה.  וכן בקטן שנולד, ובקמט שנגלה, ובראש ובזקן שנקרחו, ובשחין ובמכווה שחיו--אם נשתנו מראי אותן הבהרות, ייראו כתחילה; ואם לא נשתנו, הרי הן טהורות.</P>
<A NAME="8"> </A>
<P><B>ח</B>  [ה] כל ספק נגעים, חוץ משני הספקות שמנינו כבר--טהור, עד שלא נזקק לטומאה; אבל משנזקק לטומאה, ספקו טמא.  כיצד:  שניים שבאו אצל כוהן, בזה בהרת כגריס ובזה כסלע, והסגירן, ובסוף השבוע והרי בזה כסלע ובזה כסלע, ואין ידוע באיזה מהן פסתה--בין בשני אנשים, בין באיש אחד--הרי זה טהור:  שאף על פי שוודאי פסה הנגע בזה--הואיל ואינו יודע איזו היא הבהרת שפסתה--הרי זה טהור, עד שיידע באיזה נגע טימאו.</P>
<A NAME="9"> </A>
<P><B>ט</B>  [ו] משנזקק לטומאה, ספקו טמא.  כיצד:  שניים שבאו אצל כוהן, ובזה בהרת כגריס ובזה כסלע, והסגירן, ובסוף השבוע והרי בזה כסלע ועוד ובזה כסלע ועוד--שניהן טמאין; חזרו שניהן להיות כסלע, שהרי הלך הפסיון מאחד מהן--הואיל ואינו יודע איזה הוא--שניהן בטומאתן, עד שיחזרו שניהן להיות כגריס.  וזה הוא שאמרו משנזקק לטומאה, ספקו טמא.</P>
<A NAME="10"> </A>
<P><B>י</B>  וכן מי שהייתה בו בהרת, ובה שיער לבן שקדם את הבהרת, ושיער לבן שהפכתו הבהרת, ואינו יודע זה שקדם מזה שנהפך--אם מתוך הסגר נסתפק לו, הרי זה טהור.  ואם אחר החלט, הרי זה טמא:  אף על פי שהלך שיער אחד מהן, ואינו יודע איזה הלך--אם השיער שהיה סימן טומאה, או השיער האחר.</P>
<A NAME="11"> </A>
<P><B>יא</B>  [ז] מי שבא אצל כוהן, וראהו שהוא צריך הסגר או שהוא פטור, ועד שלא הסגירו או עד שלא פטרו, נולדו לו סימני טומאה--הרי זה יחליט; וכן אם ראהו שיש בו סימני טומאה, וקודם שיחליטו ויאמר לו טמא אתה, הלכו להן סימני טומאה--אם היה בתחילה או בסוף שבוע ראשון, יסגיר; ואם היה בסוף שבוע שני או לאחר הפטר, יפטור אותו.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a300.htm">הלכות טומאת צרעת</A> - <A HREF="a3.htm">הכול</A><BR>פרק
<A HREF="a301.htm">א</A>
<A HREF="a302.htm">ב</A>
<A HREF="a303.htm">ג</A>
<A HREF="a304.htm">ד</A>
<A HREF="a305.htm">ה</A>
ו
<A HREF="a307.htm">ז</A>
<A HREF="a308.htm">ח</A>
<A HREF="a309.htm">ט</A>
<A HREF="a310.htm">י</A>
<A HREF="a311.htm">יא</A>
<A HREF="a312.htm">יב</A>
<A HREF="a313.htm">יג</A>
<A HREF="a314.htm">יד</A>
<A HREF="a315.htm">טו</A>
<A HREF="a316.htm">טז</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a306')</SCRIPT></P>
</DIV></BODY></HTML>
