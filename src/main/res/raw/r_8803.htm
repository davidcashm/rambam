<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות עבודת יום הכיפורים פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8800.htm">הלכות עבודת יום הכיפורים</A> - <A HREF="88.htm">הכול</A><BR>פרק
<A HREF="8801.htm">א</A>
<A HREF="8802.htm">ב</A>
ג
<A HREF="8804.htm">ד</A>
<A HREF="8805.htm">ה</A>
</P>
<HR>
<H2>הלכות עבודת יום הכיפורים פרק ג</H2>
<A NAME="1"> </A>
<P><B>א</B>  שני הגורלות--אחד כתוב עליו לה', ואחד כתוב עליו לעזאזל.  והם כשרים מכל דבר, בין מן העץ בין מן האבן בין מן המתכת; אבל לא יהיה אחד גדול ואחד קטן, אחד כסף ואחד זהב--אלא שניהן שווין.  ושל עץ היו; ובבית שני, עשו אותם של זהב.  ומניחין שני הגורלות בכלי אחד המחזיק שתי הידיים, כדי שיכניס שתי ידיו ולא יתכוון.  וכלי זה חול הוא, ושל עץ היה; וקלפי שמו.</P>
<A NAME="2"> </A>
<P><B>ב</B>  היכן מגריל, במזרח העזרה בצפון המזבח.  מניחין שם הקלפי; ומעמידין שני השעירים, פניהם למערב ואחוריהם למזרח; וכוהן גדול בא לשם, והסגן מימינו וראש בית אב משמאלו, ושני השעירים לפניו, אחד לימינו ואחד לשמאלו.  [ג] טרף בקלפי; והעלה שני הגורלות בשתי ידיו לשם שני השעירים, ופותח ידיו.  אם שלה' עלה בימינו--הסגן אומר לו, אישי כוהן גדול הגבה ימינך; ואם בשמאלו עלה--ראש בית אב אומר לו, אישי כוהן גדול הגבה שמאלך.</P>
<A NAME="3"> </A>
<P><B>ג</B>  ונותן שני הגורלות על שניהם--של ימין על של ימין, ושל שמאל על של שמאל.  ואם לא נתן--לא עיכב, אבל חיסר מצוה:  שההנחה, מצוה שאינה מעכבת; וההגרלה מעכבת, אף על פי שאינה עבודה.  לפיכך הנחה כשרה בזר, והעלית הגורלות מן הקלפי פסולה בזר.</P>
<A NAME="4"> </A>
<P><B>ד</B>  וקושר לשון של זהורית משקל שתי סלעים, בראש שעיר המשתלח; ומעמידו כנגד בית שילוחו.  ולנשחט, כנגד בית שחיטתו.  ושוחט את פר החטאת, ואת השעיר שעלה עליו הגורל לה'.  [ה] ומכניס דמן להיכל, ומזה מדם שניהן ביום זה שלוש וארבעים הזיה; ואלו הן:</P>
<A NAME="5"> </A>
<P><B>ה</B>  מזה תחילה מדם הפר, שמונה הזיות בקודש הקודשים, בין בדי הארון, קרוב לכפורת בטפח--שנאמר "ולפני הכפורת, יזה" (<A HREF="t/t0316.htm#14">ויקרא טז,יד</A>); ומזה שם אחת למעלה, ושבע למטה--מפי השמועה למדו שזה שנאמר "שבע פעמים" (שם), יתר על הזיה ראשונה.  וכך היה מונה--אחת, אחת ואחת, אחת ושתיים, אחת ושלוש, אחת וארבע, אחת וחמש, אחת ושש, אחת ושבע; ולמה מונה ככה--שמא ישכח, וימנה הזיה ראשונה מכלל השבע.</P>
<A NAME="6"> </A>
<P><B>ו</B>  ואחר כך מזה מדם השעיר בין בדי הארון, שמונה--אחת למעלה, ושבע למטה; ומונה כדרך שמנה בדם הפר.  וחוזר ומזה בהיכל על הפרוכת מדם הפר, שמונה--אחת למעלה, ושבע למטה:  שכך נאמר בדם הפר "על הכפורת, ולפני הכפורת" (<A HREF="t/t0316.htm#15">ויקרא טז,טו</A>; <A HREF="t/t0316.htm#14">וראה ויקרא טז,יד</A>).  ומונה כדרך שמנה בפנים.</P>
<A NAME="7"> </A>
<P><B>ז</B>  וחוזר ומזה מדם השעיר כן על הפרוכת, שמונה הזיות--אחת למעלה, ושבע למטה:  שנאמר בדם השעיר "ועשה את דמו, כאשר עשה לדם הפר" (<A HREF="t/t0316.htm#15">ויקרא טז,טו</A>).  ומונה כדרך שמנה בפנים.  וכל אלו ההזיות--אינו מתכוון בהן להזות לא למעלה ולא למטה, אלא כמצליף.</P>
<A NAME="8"> </A>
<P><B>ח</B>  ואחר כך מערב שני הדמים, דם הפר ודם השעיר; ומזה משניהן ארבע הזיות על ארבע קרנות מזבח הזהב שבהיכל, ושבע הזיות על אמצעו של מזבח זה.  [ו] וכל אלו השלוש וארבעים הזיה--טובל אצבעו בדם, טבילה על כל הזיה:  לא שיזה שתי הזיות מטבילה אחת.  ושיירי הדם, שופך על יסוד מערבי של מזבח החיצון.</P>
<A NAME="9"> </A>
<P><B>ט</B>  [ז] ואחר כך משלח את השעיר החי, ביד איש המוכן להוליכו למדבר; והכול כשרים להוליכו--אלא שעשו כוהנים גדולים קבע, ולא היו מניחין את ישראל להוליכו.  וסוכות היו עושין מירושלים ועד תחילת המדבר; ושובת איש אחד או אנשים הרבה, בכל סוכה וסוכה מהן--כדי שיהיו מלווין אותו, מסוכה לסוכה.</P>
<A NAME="10"> </A>
<P><B>י</B>  על כל סוכה וסוכה אומרין לו, הרי מזון והרי מים.  אם כשל כוחו, וצרך לאכול--אוכל; ומעולם לא צרך אדם לכך.  ואנשי סוכה האחרונה עומדין בסוף התחום, ורואין את מעשיו מרחוק.</P>
<A NAME="11"> </A>
<P><B>יא</B>  כיצד היה עושה:  חולק לשון של זהורית שבקרניו, חצייו קושר בסלע, וחצייו קושר בין שתי קרניו; ודוחפו לאחוריו, והוא מתגלגל ויורד.  לא היה מגיע לחצי ההר, עד שהוא נעשה אברים אברים.  ובא ויושב לו תחת סוכה אחרונה, עד שתחשך.</P>
<A NAME="12"> </A>
<P><B>יב</B>  ודידביות היו עושין, ומניפין בסודרין--כדי שיידעו שהגיע שעיר למדבר.  ואחר שמשלח את השעיר ביד מוליכו, חוזר אצל הפר והשעיר שהזה דמן לפנים; וקורען, ומוציא את אימוריהן, ונותנן בכלי, ומקטירן על גבי המזבח.  ומחתך שאר בשרן, חתיכות גדולות מעורות זו בזו כמין קליעה; ואינו מפרק אותן.  ומשלחן ביד אחרים, להוציאן לבית השריפה; ומנתחין אותן שם בעורן, כמו שביארנו.</P>
<A NAME="13"> </A>
<P><B>יג</B>  [ח] כיון שהגיע שעיר למדבר, יצא כוהן גדול לעזרת הנשים לקרות בתורה; ובזמן קריאתו, שורפין הפר והשעיר בבית הדשן.  לפיכך הרואה כוהן גדול כשהוא קורא, אינו רואה פר ושעיר הנשרפין; ושריפתן כשרה בזר, כמו שביארנו.</P>
<A NAME="14"> </A>
<P><B>יד</B>  [ט] קריאה זו, אינה עבודה.  לפיכך אם רצה לקרות בבגדי חול לבנים משלו, קורא; ואם רצה לקרות בבגדי לבן, קורא--שבגדי כהונה ניתנו ליהנות בהן שלא בשעת עבודה, כמו שביארנו.</P>
<A NAME="15"> </A>
<P><B>טו</B>  [י] כיצד הוא קורא:  יושב בעזרת הנשים, וכל העם עומדין עליו; וחזן הכנסת נוטל ספר תורה, ונותנו לראש הכנסת, וראש הכנסת נותנו לסגן, והסגן נותנו לכוהן גדול.  וכוהן גדול עומד ומקבל, וקורא עומד "אחרי מות" (<A HREF="t/t0316.htm#1">ויקרא טז,א</A>), ו"אך בעשור" (<A HREF="t/t0323.htm#27">ויקרא כג,כז</A>) שבפרשת המועדות, עד סוף העניין.  וגולל את התורה, ומניחה בחיקו.</P>
<A NAME="16"> </A>
<P><B>טז</B>  ואומר, יותר ממה שקראתי לפניכם כתוב.  "ובעשור" (<A HREF="t/t0429.htm#7">במדבר כט,ז</A>) שבחומש הפקודים עד סוף העניין, קורא אותו על פה:  ולמה קורא על פה, לפי שאין גוללין ספר תורה בציבור; ולמה לא יקרא בספר אחר--לפי שאין אחד קורא עניין אחד בשני ספרים, משום פגם ראשון.</P>
<A NAME="17"> </A>
<P><B>יז</B>  [יא] בעת שקורא, מברך לפניה ולאחריה כדרך שמברכין בבית הכנסת; ומוסיף לאחריה שבע ברכות, ואלו הן:  רצה ה' אלוהינו, מודים אנחנו לך, סלח לנו אבינו, וחותם בה ברוך אתה ה' מוחל עוונות עמו ישראל ברחמים; הרי שלוש ברכות כתקנן.</P>
<A NAME="18"> </A>
<P><B>יח</B>  ומברך על המקדש, ברכה בפני עצמה--יהיה עניינה שיעמוד המקדש ושכינה בתוכו, וחותם בה ברוך אתה ה' השוכן בציון.</P>
<A NAME="19"> </A>
<P><B>יט</B>  ומברך ישראל, ברכה בפני עצמה--עניינה שיושיע ה' את ישראל ולא יסור מהן מלך, וחותם בה ברוך אתה ה' הבוחר בישראל.</P>
<A NAME="20"> </A>
<P><B>כ</B>  ומברך הכוהנים, ברכה בפני עצמה--עניינה שירצה המקום מעשיהם ועבודתם ויברכם, וחותם בה ברוך אתה ה' מקדש הכוהנים.</P>
<A NAME="21"> </A>
<P><B>כא</B>  ואחר כך אומר תפילה ותחינה ורינה ובקשה, כפי מה שהוא רגיל.  וחותם הושע ה' עמך ישראל, שעמך ישראל צריכין להושיע; ברוך אתה ה' שומע תפילה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8800.htm">הלכות עבודת יום הכיפורים</A> - <A HREF="88.htm">הכול</A><BR>פרק
<A HREF="8801.htm">א</A>
<A HREF="8802.htm">ב</A>
ג
<A HREF="8804.htm">ד</A>
<A HREF="8805.htm">ה</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('8803')</SCRIPT></P>
</DIV></BODY></HTML>
