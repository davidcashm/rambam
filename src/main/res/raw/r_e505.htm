<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר שופטים - הלכות מלכים ומלחמות פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e500.htm">הלכות מלכים ומלחמות</A> - <A HREF="e5.htm">הכול</A><BR>פרק
<A HREF="e501.htm">א</A>
<A HREF="e502.htm">ב</A>
<A HREF="e503.htm">ג</A>
<A HREF="e504.htm">ד</A>
ה
<A HREF="e506.htm">ו</A>
<A HREF="e507.htm">ז</A>
<A HREF="e508.htm">ח</A>
<A HREF="e509.htm">ט</A>
<A HREF="e510.htm">י</A>
<A HREF="e511.htm">יא</A>
<A HREF="e512.htm">יב</A>
</P>
<HR>
<H2>הלכות מלכים ומלחמות פרק ה</H2>
<A NAME="1"> </A>
<P><B>א</B>  אין המלך נלחם תחילה, אלא על מלחמת מצוה.  ואיזו היא מלחמת מצוה--זו מלחמת שבעה עממים, ומלחמת עמלק, ועזרת ישראל מצר שבא עליהם.  ואחר כך נלחם במלחמת הרשות--והיא המלחמה שנלחם עם שאר העמים, כדי להרחיב גבול ישראל ולהרבות בגדולתו ושמעו.</P>
<A NAME="2"> </A>
<P><B>ב</B>  מלחמת מצוה--אינו צריך ליטול בה רשות בית דין, אלא יוצא מעצמו בכל עת, וכופה העם לצאת.  אבל מלחמת הרשות--אינו מוציא העם בה, אלא על פי בית דין של שבעים ואחד.</P>
<A NAME="3"> </A>
<P><B>ג</B>  ופורץ לעשות לו דרך, ואין ממחין בידו.  ודרך המלך--אין לה שיעור, אלא כפי מה שהוא צריך:  אינו מעקם הדרכים מפני כרמו של זה, או מפני שדהו של זה, אלא הולך בשווה, ועושה מלחמתו.</P>
<A NAME="4"> </A>
<P><B>ד</B>  מצות עשה להחרים שבעה עממין, שנאמר "החרם תחרימם" (<A HREF="t/t0520.htm#17">דברים כ,יז</A>); וכל שבא לידו אחד מהן, ולא הרגו--הרי זה עובר בלא תעשה, שנאמר "לא תחייה, כל נשמה" (<A HREF="t/t0520.htm#16">דברים כ,טז</A>).  וכבר אבדו, ואבד זכרם.</P>
<A NAME="5"> </A>
<P><B>ה</B>  וכן מצות עשה לאבד זרע עמלק, שנאמר "תמחה את זכר עמלק" (<A HREF="t/t0525.htm#19">דברים כה,יט</A>); ומצות עשה לזכור תמיד מעשיו הרעים ואריבתו, כדי לעורר איבתו--שנאמר "זכור, את אשר עשה לך עמלק" (<A HREF="t/t0525.htm#17">דברים כה,יז</A>).  מפי השמועה למדו, "זכור" בפה; "לא, תשכח" (<A HREF="t/t0525.htm#19">דברים כה,יט</A>) בלב, שאסור לשכוח איבתו ושנאתו.</P>
<A NAME="6"> </A>
<P><B>ו</B>  כל הארצות שכובשין ישראל במלך על פי בית דין--הרי זה כיבוש רבים, והרי היא כארץ ישראל שכבש יהושוע לכל דבר:  והוא שיכבשו אותה, אחר כיבוש כל ארץ ישראל האמורה בתורה.</P>
<A NAME="7"> </A>
<P><B>ז</B>  ומותר לשכון בכל העולם, חוץ מארץ מצריים:  מן הים הגדול המערבי ארבע מאות פרסה על ארבע מאות פרסה, כנגד ארץ כוש וכנגד המדבר--הכול אסור להתיישב בה.</P>
<A NAME="8"> </A>
<P><B>ח</B>  ובשלושה מקומות, הזהירה תורה שלא לשוב למצריים--"לא תוסיפון לשוב בדרך הזה, עוד" (<A HREF="t/t0517.htm#16">דברים יז,טז</A>), "לא תוסיף עוד לראותה" (<A HREF="t/t0528.htm#68">דברים כח,סח</A>), "לא תוסיפו לראותם עוד, עד עולם" (<A HREF="t/t0214.htm#13">שמות יד,יג</A>).  ואלכסנדרייה בכלל האיסור.</P>
<A NAME="9"> </A>
<P><B>ט</B>  [ח] מותר לחזור לארץ מצריים לסחורה ולפרקמטיה, ולכבוש ארצות אחרות; ואין אסור אלא להשתקע שם.  ואין לוקין על לאו זה--שבעת הכניסה, מותר הוא; ואם יחשב לישב ולהשתקע, אין בו מעשה.</P>
<A NAME="10"> </A>
<P><B>י</B>  וייראה לי שאם כבש מלך ישראל ארץ מצריים על פי בית דין, שהיא מותרת; ולא הזהירה תורה אלא לשוב לה יחידים, או לשכון בה והיא ביד גויים, מפני שמעשיה מקולקלין יותר מכל הארצות, שנאמר "כמעשה ארץ מצריים . . ." (<A HREF="t/t0318.htm#3">ויקרא יח,ג</A>).</P>
<A NAME="11"> </A>
<P><B>יא</B>  [ט] אסור לצאת מארץ ישראל לחוצה לארץ לעולם--אלא ללמוד תורה, או לישא אישה, או להציל מיד הגויים, ויחזור לארץ; וכן יוצא הוא לסחורה.  אבל לשכון בחוצה לארץ, אסור--אלא אם כן חזק שם הרעב, עד שנעשה שווה דינר חיטין בשני דינרין.</P>
<A NAME="12"> </A>
<P><B>יב</B>  במה דברים אמורים, בשהיו המעות מצויות והפירות ביוקר.  אבל אם היו הפירות בזול, ולא ימצא מעות ולא במה ישתכר, ואבדה פרוטה מן הכיס--ייצא לכל מקום שימצא בו ריוח.  ואף על פי שמותר לצאת, אינה מידת חסידות:  שהרי מחלון וכליון שני גדולי הדור היו, מפני צרה גדולה יצאו, ונתחייבו כליה למקום.</P>
<A NAME="13"> </A>
<P><B>יג</B>  [י] גדולי החכמים היו מנשקין על תחומי ארץ ישראל, ומנשקין אבניה, ומתגלגלין על עפרה; וכן הוא אומר "כי רצו עבדיך, את אבניה; ואת עפרה, יחוננו" (<A HREF="t/t26a2.htm#15">תהילים קב,טו</A>).</P>
<A NAME="14"> </A>
<P><B>יד</B>  [יא] אמרו חכמים, כל השוכן בארץ ישראל, עוונותיו מחולין--שנאמר "ובל יאמר שכן, חליתי; העם היושב בה, נשוא עוון" (<A HREF="t/t1033.htm#24">ישעיהו לג,כד</A>).  אפילו הלך בה ארבע אמות, זוכה לחיי העולם הבא.  וכל הקבור בה, נתכפר לו, וכאילו המקום שהוא בו מזבח כפרה, שנאמר "וכיפר אדמתו עמו" (<A HREF="t/t0532.htm#43">דברים לב,מג</A>).  ובפורענות הוא אומר "על אדמה טמאה תמות" (<A HREF="t/t1507.htm#17">עמוס ז,יז</A>).  ואינו דומה קולטתו מחיים, למי שקולטתו לאחר מיתה.  ואף על פי כן גדולי החכמים היו מוליכין את מתיהן לשם; צא ולמד מיעקוב אבינו, ויוסף הצדיק.</P>
<A NAME="15"> </A>
<P><B>טו</B>  [יב] לעולם ידור אדם בארץ ישראל, אפילו בעיר שרובה גויים; ואל ידור בחוצה לארץ, ואפילו בעיר שרובה ישראל:  שכל היוצא לחוצה לארץ--כאילו עובד עבודה זרה, שנאמר "כי גירשוני היום מהסתפח בנחלת ה' לאמור לך עבוד אלוהים אחרים" (<A HREF="t/t08a26.htm#19">שמואל א כו,יט</A>).  ובפורענות הוא אומר "ואל אדמת ישראל לא יבואו" (<A HREF="t/t1213.htm#9">יחזקאל יג,ט</A>).</P>
<A NAME="16"> </A>
<P><B>טז</B>  כשם שאסור לצאת מהארץ לחוצה לארץ--כך אסור לצאת מבבל לשאר ארצות, שנאמר "בבלה יובאו, ושמה יהיו" (<A HREF="t/t1127.htm#22">ירמיהו כז,כב</A>).
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e500.htm">הלכות מלכים ומלחמות</A> - <A HREF="e5.htm">הכול</A><BR>פרק
<A HREF="e501.htm">א</A>
<A HREF="e502.htm">ב</A>
<A HREF="e503.htm">ג</A>
<A HREF="e504.htm">ד</A>
ה
<A HREF="e506.htm">ו</A>
<A HREF="e507.htm">ז</A>
<A HREF="e508.htm">ח</A>
<A HREF="e509.htm">ט</A>
<A HREF="e510.htm">י</A>
<A HREF="e511.htm">יא</A>
<A HREF="e512.htm">יב</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('e505')</SCRIPT></P>
</DIV></BODY></HTML>
