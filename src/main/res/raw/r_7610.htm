<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2010 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זרעים - הלכות ביכורים פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7600.htm">הלכות ביכורים</A> - <A HREF="76.htm">הכול</A><BR>פרק
<A HREF="7601.htm">א</A>
<A HREF="7602.htm">ב</A>
<A HREF="7603.htm">ג</A>
<A HREF="7604.htm">ד</A>
<A HREF="7605.htm">ה</A>
<A HREF="7606.htm">ו</A>
<A HREF="7607.htm">ז</A>
<A HREF="7608.htm">ח</A>
<A HREF="7609.htm">ט</A>
י
<A HREF="7611.htm">יא</A>
<A HREF="7612.htm">יב</A>
</P>
<HR>
<H2>הלכות ביכורים פרק י</H2>
<A NAME="1"> </A>
<P><B>א</B>  מצות עשה ליתן לכוהן ראשית הגז, שנאמר "וראשית גז צאנך--תיתן לו" (<A HREF="t/t0518.htm#4">דברים יח,ד</A>); והלויים בכלל ישראל, במצוה זו.  ואין לראשית זו, שיעור מן התורה; ומדברי סופרים, שלא יפחות מאחד משישים.  ואינה נוהגת אלא בארץ ישראל, בין בפני הבית בין שלא בפני הבית--כראשית הדגן.</P>
<A NAME="2"> </A>
<P><B>ב</B>  ונוהג בחולין, אבל לא במוקדשין.  [ב] כיצד:  הרי שהקדיש בהמות לבדק הבית, וגזזן--יכול יהיה חייב לפדות וליתן לכוהן; או אם הקדיש בהמה, חוץ מגיזתה--יכול יהיה חייב בראשית הגז:  תלמוד לומר "צאנך" (<A HREF="t/t0518.htm#4">דברים יח,ד</A>), אין אלו צאנו.</P>
<A NAME="3"> </A>
<P><B>ג</B>  כל הקודשים שקדם מום קבוע להקדשן, ונפדו--חייבין בראשית הגז; אבל אם קדם הקדשן את מומן, או שקדם מום עובר להקדשן, ואחר כך נולד להן מום קבוע, ונפדו--פטורין מראשית הגז.</P>
<A NAME="4"> </A>
<P><B>ד</B>  אין חייב בראשית הגז אלא הכבשים בלבד, זכרים כנקבות--שהצמר שלהן, הוא הראוי לבגדים.  היה צמרן קשה, ואינו ראוי ללבישה--פטורין מראשית הגז:  שאין מתנה זו לכוהן, אלא כדי ללבוש ממנה.</P>
<A NAME="5"> </A>
<P><B>ה</B>  כיון שזיכה לו הקדוש ברוך הוא בתרומות, שהן לחמו ויינו, וזיכה לו במתנות בהמה וקודשי מקדש, שהן הבשר שלו--זיכה לו בראשית הגז, ללבושו; ובגזל הגר והחרמים ושדה אחוזה ופדיון בכורות, להוצאותיו ושאר צרכיו:  שהרי אין לו חלק בנחלה ובביזה.</P>
<A NAME="6"> </A>
<P><B>ו</B>  היה הצמר שלהן אדום, או שחור, או שחום--חייבות בראשית הגז; אבל אם גזז הצמר, וצבעו קודם שייתן--נפטר מראשית הגז.  הלבינו קודם שייתן, חייב להפריש אחר שליבנו.</P>
<A NAME="7"> </A>
<P><B>ז</B>  התולש צמר רחליו בידו, ולא גזזו--חייב בראשית הגז.  [ז] וראשית הגז נוהג בכלאיים, ובכוי, ובטריפה; אבל הגוזז את המתה, פטור.  [ח] המפריש ראשית הגז, ואבד--חייב באחריותו, עד שייתן לכוהן.  האומר כל גיזותיי ראשית, דבריו קיימין.</P>
<A NAME="8"> </A>
<P><B>ח</B>  [ט] הלוקח גז צאנו של נוכרי--אף על פי שגזזן, פטור מראשית הגז.  לקח הצאן לגיזתן, חייב--אף על פי שגדלה הגיזה ברשות הגוי, ואף על פי שחוזרין הצאן לגוי אחר הגיזה:  הואיל והגוזז ישראל והגיזות שלו--חייב, שאין החיוב אלא בשעת הגיזה.</P>
<A NAME="9"> </A>
<P><B>ט</B>  [י] הלוקח גז צאנו של חברו--אם שייר המוכר מעט מצאנו להיגזז, המוכר חייב להפריש מן המשואר על הכול; ואף על פי שלא התחיל המוכר לגזוז:  חזקה, אין אדם מוכר מתנות כהונה.  ואם לא שייר כלום, הלוקח חייב להפריש.</P>
<A NAME="10"> </A>
<P><B>י</B>  [יא] היו שני מיני גיזה, כגון גיזה לבנה וגיזה שחומה, או גיזת זכרים וגיזת נקבות, ומכר מין זה והניח המין האחר--זה נותן לעצמו על מה שלקח, וזה נותן לעצמו על מה שהניח.</P>
<A NAME="11"> </A>
<P><B>יא</B>  [יב] גר שנתגייר והיו לו גיזות, ואין ידוע אם עד שלא נתגייר נגזזו או משנתגייר--הרי זה פטור:  המוציא מחברו עליו הראיה.</P>
<A NAME="12"> </A>
<P><B>יב</B>  [יג] כמה צאן יהיו לו, ויהיו חייבות בראשית הגז:  אין פחות מחמש--והוא שיהיה בגיזה שלהן, אין פחות ממשקל שישים סלע, ותהא גיזת כל אחת מחמשתן, אין פחות ממשקל שתים עשרה סלע.  הייתה אחת מהם גוזזת פחות משתים עשרה סלע--אף על פי שחמשתן גוזזות שישים סלע או יתר, הרי אלו פטורות מראשית הגז.</P>
<A NAME="13"> </A>
<P><B>יג</B>  [יד] השותפין, חייבין בראשית הגז--והוא שיהיה בחלק כל אחד מהן, כשיעור; אבל חמש צאן בלבד של שני שותפין, פטורין.</P>
<A NAME="14"> </A>
<P><B>יד</B>  [טו] ראשית הגז, מצותה בתחילה; ואם הפריש בין באמצע בין בסוף, יצא.  היו לו חמש צאן, וגזז אחת בלבד, ומכר גיזתה, ואחר כך גזז שנייה ומכרה, ואחר כך גזז שלישית ומכרה--הכול מצטרפות לראשית הגז, וחייב אפילו לאחר כמה שנים.  ויש לו להפריש מן החדש על הישן, וממין גיזה על מין גיזה אחר.</P>
<A NAME="15"> </A>
<P><B>טו</B>  אבל אם הייתה רחל אחת, וגזזה והניח גיזתה, ואחר כך קנה שנייה, וגזזה והניח גיזתה--אינן מצטרפות.</P>
<A NAME="16"> </A>
<P><B>טז</B>  מי שהיו לו גיזות רבות של ראשית הגז, והוא רוצה לחלקן לכוהנים--לא ייתן לכל אחד ואחד פחות ממשקל חמש סלעים מלובן, כדי בגד קטן.  לא שילבנו, ואחר כך ייתן לו--אלא ייתן לו מצמר הגיזה כשהוא צואי, כדי שיהיה בו אחר הליבון חמש סלעים או יתר:  שנאמר "תיתן לו" (<A HREF="t/t0518.htm#4">דברים יח,ד</A>), שיהיה בו כדי מתנה המועלת.</P>
<A NAME="17"> </A>
<P><B>יז</B>  ראשית הגז, חולין לכל דבר.  לפיכך אני אומר שנותנים אותו לכוהנת, אף על פי שהיא נשואה לישראל--כמתנות בהמה; וייראה לי, שדין שניהן אחד הוא.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7600.htm">הלכות ביכורים</A> - <A HREF="76.htm">הכול</A><BR>פרק
<A HREF="7601.htm">א</A>
<A HREF="7602.htm">ב</A>
<A HREF="7603.htm">ג</A>
<A HREF="7604.htm">ד</A>
<A HREF="7605.htm">ה</A>
<A HREF="7606.htm">ו</A>
<A HREF="7607.htm">ז</A>
<A HREF="7608.htm">ח</A>
<A HREF="7609.htm">ט</A>
י
<A HREF="7611.htm">יא</A>
<A HREF="7612.htm">יב</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('7610')</SCRIPT></P>
</DIV></BODY></HTML>
