<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות פסולי המוקדשין פרק טו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8700.htm">הלכות פסולי המוקדשין</A> - <A HREF="87.htm">הכול</A><BR>פרק
<A HREF="8701.htm">א</A>
<A HREF="8702.htm">ב</A>
<A HREF="8703.htm">ג</A>
<A HREF="8704.htm">ד</A>
<A HREF="8705.htm">ה</A>
<A HREF="8706.htm">ו</A>
<A HREF="8707.htm">ז</A>
<A HREF="8708.htm">ח</A>
<A HREF="8709.htm">ט</A>
<A HREF="8710.htm">י</A>
<A HREF="8711.htm">יא</A>
<A HREF="8712.htm">יב</A>
<A HREF="8713.htm">יג</A>
<A HREF="8714.htm">יד</A>
טו
<A HREF="8716.htm">טז</A>
<A HREF="8717.htm">יז</A>
<A HREF="8718.htm">יח</A>
<A HREF="8719.htm">יט</A>
</P>
<HR>
<H2>הלכות פסולי המוקדשין פרק טו</H2>
<A NAME="1"> </A>
<P><B>א</B>  כל הזבחים שנשחטו במחשבת שינוי השם, בין בקרבנות יחיד בין בקרבנות ציבור--כשרים, אלא שלא עלו לבעלים לשם חובה:  חוץ מן החטאת והפסח--שאם נעשו במחשבת שינוי השם, פסולין.  ואחד המשנה שם הזבח בשעת שחיטה, או בשעת קבלה, או בשעת הולכה, או בזריקה, כמו שביארנו.</P>
<A NAME="2"> </A>
<P><B>ב</B>  כיצד לא עלו לבעלים לשם חובה:  כגון ששחט עולה לשם שלמים, לא עלת לבעלים--לא משום עולה שהם חייבין בה ולא משום שלמים, אלא חייבין להביא זבח אחר.  וכן אם שחט עולת ראובן לשם שמעון--לא עלת לא לראובן, ולא לשמעון.</P>
<A NAME="3"> </A>
<P><B>ג</B>  במה דברים אמורים, בשעקר שם הזבח בזדון; אבל אם טעה ודימה שזו העולה שלמים היא, ועשה כל עבודותיה לשם שלמים--עלת לבעלים לשם חובה.  וכן החטאת והפסח שעשה אותן במחשבת שינוי השם בטעות, כשרים--שעקירה בטעות, אינה עקירה.</P>
<A NAME="4"> </A>
<P><B>ד</B>  וכן עולת העוף שמלקה או שמיצה דמה במחשבת שינוי השם--כשרה, ולא עלת לבעלים; וחטאת העוף, פסולה.  [ב] וכן כל המנחות שנעשו במחשבת שינוי השם--כשרות, ולא עלו לבעלים:  חוץ ממנחת חוטא ומנחת קנאות--שאם חישב באחת מארבע עבודות שלהן מחשבת שינוי השם, פסולות.</P>
<A NAME="5"> </A>
<P><B>ה</B>  שינוי השם במנחה כיצד--כגון שקמץ מנחת נדבה לשם מנחת חוטא, או מרחשת לשם מחבת, או מחבת לשם מרחשת, וכן כל כיוצא בזה.</P>
<A NAME="6"> </A>
<P><B>ו</B>  [ג] אסור לחשב בקודשים מחשבה שאינה נכונה, כמו שיתבאר; לפיכך זבח ששחטו שלא לשמו, או מנחה שקמצה שלא לשמה, בין בזדון, בין בשגגה--חייב להשלים שאר עבודות לשמן:  אפילו שחט וקיבל והוליך במחשבת שינוי השם, חייב לזרוק במחשבה נכונה.</P>
<A NAME="7"> </A>
<P><B>ז</B>  ומפני מה נשתנה דין החטאת והפסח מכל הזבחים, ודין מנחת חוטא ומנחת הקנאות מכל המנחות--מפני שעיין עליהם הכתוב:  הרי הוא אומר בחטאת "ושחט אותה, לחטאת" (<A HREF="t/t0304.htm#33">ויקרא ד,לג</A>), שתהיה שחיטה לשם חטאת; וכן שאר עבודותיה לשמה.  ונאמר "על חטאתו" (<A HREF="t/t0304.htm#28">ויקרא ד,כח</A>; <A HREF="t/t0304.htm#35">ויקרא ד,לה</A>), שתיעשה לשם אותו החטא.  ונאמר "וכיפר עליו" (<A HREF="t/t0304.htm#35">ויקרא ד,לה</A>), שתהיה לשם בעליה.</P>
<A NAME="8"> </A>
<P><B>ח</B>  ונאמר בפסח "ועשית פסח, לה'" (<A HREF="t/t0516.htm#1">דברים טז,א</A>), שתהיה כל עשייתו לשם פסח, ונאמר "ואמרתם זבח פסח הוא לה'" (<A HREF="t/t0212.htm#27">שמות יב,כז</A>), שתהיה זביחתו לשם פסח; הא אם שינה שמו, או שם בעליו--פסול.  ובמנחת חוטא הוא אומר "כי חטאת, היא" (<A HREF="t/t0305.htm#11">ויקרא ה,יא</A>), ובמנחת סוטה נאמר "כי מנחת קנאות היא" (<A HREF="t/t0405.htm#15">ראה במדבר ה,טו</A>; <A HREF="t/t0405.htm#18">במדבר ה,יח</A>)--שיהיו כל מעשיהן לשמן.</P>
<A NAME="9"> </A>
<P><B>ט</B>  [ד] חטאת ששחטה לשם זבח אחר--כגון ששחטה לשם עולה, או לשם אשם, או לשם שלמים--פסולה, כמו שביארנו; אבל אם שחטה לשם חולין--הרי זו כשרה, ולא עלת לבעלים:  [ה] מפי השמועה למדו שהקודשים מחללין קודשים, ואין החולין מחללין קודשים.</P>
<A NAME="10"> </A>
<P><B>י</B>  [ו] שחטה לשם חטא אחר--כגון שבאה על אכילת חלב, ושחטה על אכילת דם--פסולה.  [ז] שחטה לשם אדם אחר שהוא מחוייב חטאת, אפילו חטאת שאינה קבועה--הרי זו פסולה.  [ח] אבל אם שחטה לשם אחר שהוא מחוייב עולה--הרי זו כשרה, ולא עלת לבעלים:  שנאמר "וכיפר עליו" (<A HREF="t/t0304.htm#31">ויקרא ד,לא</A>; <A HREF="t/t0304.htm#35">ויקרא ד,לה</A>)--עליו, ולא על חברו שהוא מחוייב חטאת כמותו.  [ט] שחטה לשם מת--כשרה, ולא עלת לבעלים:  שאין כפרה למתים.</P>
<A NAME="11"> </A>
<P><B>יא</B>  שחטה לשם מי שאינו מחוייב קרבן כלל--לא חטאת, ולא עולה, ולא שאר קרבנות--הרי זו פסולה:  שמא מחוייב הוא, ואינו יודע.</P>
<A NAME="12"> </A>
<P><B>יב</B>  [י] שחטה לשמה, וחישב בשעת השחיטה לזרוק דמה שלא לשמה--הרי זו פסולה:  לפי שמחשבין מעבודה לעבודה; וזאת המחשבה שחישב בשעת שחיטה, כאילו חישבה בשעת זריקה--ולפיכך פסולה.</P>
<A NAME="13"> </A>
<P><B>יג</B>  [יא] הפסח ששחטו במחשבת שינוי השם--בין ששינה שמו לשם זבח אחר, בין ששינהו לשם חולין--פסול, שנאמר "ואמרתם זבח פסח הוא לה'" (<A HREF="t/t0212.htm#27">שמות יב,כז</A>).  במה דברים אמורים, ששחטו בזמנו שהוא יום ארבעה עשר בניסן--אפילו שחטו בשחרית במחשבת שינוי השם, פסול.  אבל אם שחטו בלא זמנו--במחשבת שלא לשמו, כשר; שלא לשם בעליו--נעשה כמי שאין לו בעלים בזמנו, ופסול.</P>
<A NAME="14"> </A>
<P><B>יד</B>  [יב] פסח ששחטו לשמו בארבעה עשר קודם חצות--פסול, לפי שאינו זמנו.  עברה שנתו, ושחטו בזמנו לשם פסח, וכן השוחט שאר זבחים לשם פסח, אפילו שחטן אחר חצות--הרי אלו כשרים, ולא עלו לבעלים לשם חובה.</P>
<A NAME="15"> </A>
<P><B>טו</B>  [יג] תודה ששחטה לשם שלמים, עלת לבעלים; ושלמים ששחטן לשם תודה, לא עלו לבעלים:  לפי שהתודה נקראת שלמים, ושלמים לא נקראו תודה.</P>
<A NAME="16"> </A>
<P><B>טז</B>  [יד] עולה ששחטה על מי שאינו מחוייב קרבן כלל, לא עלת לבעלים:  שהרי שחטה שלא לשם בעליה; ואף על פי שזה ששחטה לשמו אינו מחוייב כלום בעניינו, אי אפשר שלא יהיה חייב כפרה לשמיים--שאין לך אדם מישראל שלא עבר מעולם על מצות עשה.</P>
<A NAME="17"> </A>
<P><B>יז</B>  [טו] עולה הבאה לאחר מיתה, שעשיה שלא לשם בעליה--עלת לבעלים לשם חובה, שאין בעלים לאחר מיתה.</P>
<A NAME="18"> </A>
<P><B>יח</B>  [טז] שני כבשי עצרת ששחטן לשם אילים, לא עלו לציבור לשם חובה; ואם דימה שהן אילים, ושחטן לשם אילים--עלו להן, מפני שהיא עקירה בטעות.</P>
<A NAME="19"> </A>
<P><B>יט</B>  [יז] אשם מצורע ששחטו שלא לשמו, או שלא נתן מדמו על גבי בוהנות--טעון נסכים:  שאם יקרב בלא נסכים, נמצא כמקריב נדבה; ואין האשם בא נדבה.</P>
<A NAME="20"> </A>
<P><B>כ</B>  [יח] כבש הבא עם העומר ששחטו שלא לשמו--לא יביא מנחת נסכים שלו שני עשרונים, אלא עישרון אחד כשאר הנדבות:  שהרי לא עלה לשם חובתו.  וכן תמיד ששחטו שלא לשמו, לא יעלה עימו שני גזרי עצים כשאר התמידים--שהרי לא עלה לחובת התמיד, אלא הרי הוא ככל הנדבות.</P>
<A NAME="21"> </A>
<P><B>כא</B>  [יט] שני כבשי עצרת ששחטן שלא לשמן, או ששחטן בין לפני זמנן בין לאחר זמנן--הדם ייזרק והבשר ייאכל, אף על פי שלא עלו לציבור לשם חובה.  ואם הייתה שבת, לא יזרוק; ואם זרק, הורצה להקטיר אימורין לערב.</P>
<A NAME="22"> </A>
<P><B>כב</B>  [כ] וכן שלמי נזיר ששחטן שלא לשמן--אף על פי שלא עלו לבעלים, הרי הן נאכלין ליום ולילה; ואין טעונין לחם.  וכן אשם נזיר ואשם מצורע ששחטן שלא לשמן--אף על פי שלא עלו לבעלים, הרי הן נאכלין.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8700.htm">הלכות פסולי המוקדשין</A> - <A HREF="87.htm">הכול</A><BR>פרק
<A HREF="8701.htm">א</A>
<A HREF="8702.htm">ב</A>
<A HREF="8703.htm">ג</A>
<A HREF="8704.htm">ד</A>
<A HREF="8705.htm">ה</A>
<A HREF="8706.htm">ו</A>
<A HREF="8707.htm">ז</A>
<A HREF="8708.htm">ח</A>
<A HREF="8709.htm">ט</A>
<A HREF="8710.htm">י</A>
<A HREF="8711.htm">יא</A>
<A HREF="8712.htm">יב</A>
<A HREF="8713.htm">יג</A>
<A HREF="8714.htm">יד</A>
טו
<A HREF="8716.htm">טז</A>
<A HREF="8717.htm">יז</A>
<A HREF="8718.htm">יח</A>
<A HREF="8719.htm">יט</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('8715')</SCRIPT></P>
</DIV></BODY></HTML>
