<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר הפלאה - הלכות שבועות פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="6.htm">ספר הפלאה</A> -
<A HREF="6100.htm">הלכות שבועות</A> - <A HREF="61.htm">הכול</A><BR>פרק
<A HREF="6101.htm">א</A>
<A HREF="6102.htm">ב</A>
<A HREF="6103.htm">ג</A>
ד
<A HREF="6105.htm">ה</A>
<A HREF="6106.htm">ו</A>
<A HREF="6107.htm">ז</A>
<A HREF="6108.htm">ח</A>
<A HREF="6109.htm">ט</A>
<A HREF="6110.htm">י</A>
<A HREF="6111.htm">יא</A>
<A HREF="6112.htm">יב</A>
</P>
<HR>
<H2>הלכות שבועות פרק ד</H2>
<A NAME="1"> </A>
<P><B>א</B>  מי שנשבע שלא יאכל היום כלום, ואכל פחות מכזית--פטור:  שאין אכילה פחותה מכזית, והרי הוא כאוכל חצי שיעור מנבילות וטריפות וכיוצא בהן.  ואם אמר שבועה שלא אוכל דבר זה, ואכלו--חייב, ואפילו היה דבר שנשבע עליו זרע חרדל אחד או פחות ממנו.  [ב] נשבע שלא יטעום כלום, ואכל כל שהוא--חייב.</P>
<A NAME="2"> </A>
<P><B>ב</B>  [ג] מי שנשבע שלא יאכל היום, ושתה--חייב, ששתייה בכלל אכילה.  לפיכך אם אכל, ושתה--אינו חייב אלא מלקות אחת, אם היה מזיד; או חטאת אחת, אם היה שוגג.  [ד] נשבע שלא ישתה היום--הרי זה מותר לאכול, שאין אכילה בכלל שתייה.  וכמה ישתה ויהיה חייב--ייראה לי שאינו חייב עד שישתה רביעית, כשאר האיסורין.</P>
<A NAME="3"> </A>
<P><B>ג</B>  [ה] שבועה שלא אוכל היום, ואכל מינין הרבה, או שבועה שלא אשתה היום, ושתה מיני משקין הרבה--אינו חייב אלא אחת.  ואפילו אמר שבועה שלא אוכל היום בשר ופת וקטנית, ואכל הכול--אינו חייב אלא אחת; וכולן מצטרפין לכזית.</P>
<A NAME="4"> </A>
<P><B>ד</B>  [ו] שבועה שלא אוכל ושלא אשתה, ואכל ושתה--חייב שתיים:  שהשתייה, בכלל אכילה, והואיל ופירש ואמר ושלא אשתה, גילה דעתו שלא כלל השתייה בכלל האכילה--ונמצא כנשבע על זה בפני עצמו, ועל זה בפני עצמו; ולפיכך חייב שתיים.</P>
<A NAME="5"> </A>
<P><B>ה</B>  [ז] וכן האומר שבועה שלא אוכל פת חיטים ופת שעורים ופת כוסמין, ואכלן--חייב על כל אחת ואחת:  שלא אמר פת ופת ופת, אלא לחלק ולחייב על כל אחת ואחת.</P>
<A NAME="6"> </A>
<P><B>ו</B>  [ח] היה חברו מסרב בו לאכול אצלו ואמר לו, בוא ושתה עימי יין וחלב ודבש, ואמר שבועה שאיני שותה יין וחלב ודבש--חייב על כל אחד ואחד בפני עצמו:  שהיה לו לומר שבועה שאיני שותה כלום, או מה שאמרת; ומשחזר ופירט, גילה דעתו שחייב עצמו שבועה על כל מין ומין בפני עצמו.</P>
<A NAME="7"> </A>
<P><B>ז</B>  לפיכך אין מצטרפין זה עם זה, ואינו חייב עד שיאכל כשיעור ממין אחד:  הואיל והן חלוקין לחטאות, הרי הן כחלב ודם, שאינן מצטרפין לכזית, כמו שנתבאר בהלכות מאכלות אסורות.</P>
<A NAME="8"> </A>
<P><B>ח</B>  [ט] שבועה שלא אוכל כיכר זו, או שלא אוכל אותה--כיון שאכל ממנה כזית, חייב; שבועה שלא אוכלנה, אינו חייב עד שיאכל את כולה.  אמר שבועה שלא אוכל כיכר זו, שבועה שלא אוכלנה, ואכלה--אינו חייב אלא אחת.</P>
<A NAME="9"> </A>
<P><B>ט</B>  [י] וכן אם אמר שבועה שלא אוכל היום, וחזר ונשבע על הכיכר שלא יאכלנה, ואכלה כולה באותו היום--אינו חייב אלא אחת.  וכן כל כיוצא בזה, שאין שבועה חלה על שבועה.</P>
<A NAME="10"> </A>
<P><B>י</B>  אבל אם נשבע על הכיכר שלא יאכלנה, וחזר ונשבע שנייה שלא יאכל כלום, או שלא יאכל כיכר זו, ואכלה כולה--חייב שתיים:  שבשעה שנשבע בתחילה שלא יאכלנה, אינו חייב עד שיאכל כולה; וכשחזר ונשבע שלא יאכל, או שלא יאכל אותה--משיאכל ממנה כזית יתחייב, וכשיאכל כולה יתחייב בשבועה ראשונה.</P>
<A NAME="11"> </A>
<P><B>יא</B>  שבועה שלא אוכל תאנים, וחזר ונשבע על התאנים ועל הענבים--חייב על התאנים שתיים:  שהרי כלל התאנים שנאסרו בשבועה ראשונה עם הענבים שהיו מותרין, ומתוך שחלה שבועה שנייה על הענבים חלה על התאנים, ונתחייבו בשתי שבועות, כמו שביארנו בהלכות מאכלות אסורות.</P>
<A NAME="12"> </A>
<P><B>יב</B>  שבועה שלא אוכל שמונה, שבועה שלא אוכל תשעה, שבועה שלא אוכל עשרה--בין שאכל שמונה, בין שאכל תשעה, בין שאכל עשרה--אינו חייב אלא אחת.</P>
<A NAME="13"> </A>
<P><B>יג</B>  שבועה שלא אוכל עשרה, שבועה שלא אוכל תשעה, שבועה שלא אוכל שמונה--אם אכל עשרה--חייב שלוש, על כל שבועה ושבועה אחת.  וכן אם אכל תשעה, חייב שתיים; אכל שמונה, חייב אחת.</P>
<A NAME="14"> </A>
<P><B>יד</B>  שבועה שלא אוכל תאנים, וחזר ונשבע שלא יאכל תאנים וענבים כאחד, ושגג ואכל תאנים, והפריש קרבן, ואחר כך שגג ואכל ענבים--אינו חייב על הענבים:  מפני שהן כחצי שיעור, ואין מביאין קרבן על חצי שיעור.</P>
<A NAME="15"> </A>
<P><B>טו</B>  וכן הנשבע שלא יאכל עשר, וחזר ונשבע שלא יאכל עשר ותשע, ואכל עשר והפריש קרבן, וחזר ושגג ואכל תשע--הרי זה כחצי שיעור, ואין מביאין קרבן על חצי שיעור:  שעניין שבועה אחרונה, שלא יאכל תשע עשרה.</P>
<A NAME="16"> </A>
<P><B>טז</B>  שבועה שלא אוכל כיכר זו הגדולה, אם אכלתי כיכר זו הקטנה, ושכח תנאי זה בעת שאכל הקטנה, ואכל אחר כך הגדולה במזיד--חייב; [יז] אכל את הקטנה והוא זוכר התנאי, ויודע שבאכילתה תיאסר הגדולה, ושכח ואכל את הגדולה, וכמדומה לו שעדיין לא נאסרה--פטור.  אכל שתיהן בשגגה, פטור; שתיהן במזיד, בין שאכל הגדולה בתחילה בין באחרונה--חייב.</P>
<A NAME="17"> </A>
<P><B>יז</B>  [יח] וכן אם תלין זו בזו, ונשבע ואמר שבועה שלא אוכל אחת מהן, אם אכלתי האחרת, ושכח התנאי ואכל אחת מהן, ואכל השנייה בזדון--חייב; [יט] הראשונה בזדון, והשנייה בשגגה--פטור.  שתיהן בשגגה, פטור; שתיהן בזדון, חייב.</P>
<A NAME="18"> </A>
<P><B>יח</B>  [כ] שבועה שאוכל כיכר זו היום, ועבר היום ולא אכלה--בשוגג, מביא קרבן עולה ויורד; במזיד, אינו לוקה--שהרי לא עשה מעשה, ואף על פי שעבר על שבועת שקר.  [כא] ומפני מה לוקה אם נשבע שאכל והוא לא אכל, או שלא אכל והוא אכל, ואף על פי שלא עשה מעשה--מפני שמעת שבועתו, נשבע לשקר; אבל אם נשבע שיעשה והוא לא עשה, אינה שבועת שקר משעת שבועה.</P>
<A NAME="19"> </A>
<P><B>יט</B>  [כב] מי שאמר לחברו שבועה שלא אוכל לך, או שבועה שאוכל לך, או שהיה מסרב בו לאכול אצלו והוא נמנע, ונשבע ואמר שבועה שאוכל לך, וכן האומר לא שבועה לא אוכל לך--כל אלו אסורין, והרי נשבע שלא יאכל אצלו; ואם אמר כל הלשונות האלו, ועבר ואכל--אינו חייב אלא אחת.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="6.htm">ספר הפלאה</A> -
<A HREF="6100.htm">הלכות שבועות</A> - <A HREF="61.htm">הכול</A><BR>פרק
<A HREF="6101.htm">א</A>
<A HREF="6102.htm">ב</A>
<A HREF="6103.htm">ג</A>
ד
<A HREF="6105.htm">ה</A>
<A HREF="6106.htm">ו</A>
<A HREF="6107.htm">ז</A>
<A HREF="6108.htm">ח</A>
<A HREF="6109.htm">ט</A>
<A HREF="6110.htm">י</A>
<A HREF="6111.htm">יא</A>
<A HREF="6112.htm">יב</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('6104')</SCRIPT></P>
</DIV></BODY></HTML>
