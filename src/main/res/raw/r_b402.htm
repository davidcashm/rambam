<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר נזקים - הלכות חובל ומזיק פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b400.htm">הלכות חובל ומזיק</A> - <A HREF="b4.htm">הכול</A><BR>פרק
<A HREF="b401.htm">א</A>
ב
<A HREF="b403.htm">ג</A>
<A HREF="b404.htm">ד</A>
<A HREF="b405.htm">ה</A>
<A HREF="b406.htm">ו</A>
<A HREF="b407.htm">ז</A>
<A HREF="b408.htm">ח</A>
</P>
<HR>
<H2>הלכות חובל ומזיק פרק ב</H2>
<A NAME="1"> </A>
<P><B>א</B>  החובל בחברו חבל שהוא ראוי לשלם החמישה דברים כולן, משלם חמישה; הזיקו נזק שאין בו אלא ארבעה, משלם ארבעה; שלושה, משלם שלושה; שניים, משלם שניים; אחד, משלם אחד.</P>
<A NAME="2"> </A>
<P><B>ב</B>  כיצד:  קטע ידו או רגלו או אצבע מהן, או שסימה עינו--משלם חמישה, נזק וצער וריפוי ושבת ובושת.  הכהו על ידו וצבתה וסופה לחזור, על עינו ומרדה וסופה לחיות--משלם ארבעה, צער וריפוי ושבת ובושת.</P>
<A NAME="3"> </A>
<P><B>ג</B>  הכהו על ראשו וצבה--משלם שלושה, צער ריפוי ובושת.  הכהו במקום שאינו נראה, כגון שהכהו על ברכיו או בגבו--משלם שניים, צער וריפוי.</P>
<A NAME="4"> </A>
<P><B>ד</B>  הכהו במטפחת שבידו, או בשטר וכיוצא באלו--נותן אחת, והיא הבושת בלבד.  [ג] כווהו בשפוד או במסמר על ציפורניו, במקום שאינו עושה חבורה ולא מעכב מלאכה--משלם הצער בלבד.  השקהו סם או סכו סם, ושינה מראה עורו--משלם לו ריפוי בלבד, עד שיחזור מראהו כמות שהיה.  אסרו בחדר, נותן לו דמי שבת בלבד.  וכן כל כיוצא באלו.</P>
<A NAME="5"> </A>
<P><B>ה</B>  [ד] המגלח שיער ראש חברו--נותן לו דמי בושתו בלבד, מפני שסופו לחזור.  גילחו בסם או שכווהו, עד שאין סוף השיער לחזור--חייב בחמישה דברים:  בנזק וצער וריפוי ושבת ובושת--שהרי ראשו יתחמם מן הכוויה או מן הסם, ונמצא חש בראשו; ומשלם לו שבת--שהרי הוא ראוי לרקד ולנדנד דלת ראשו בשעת ריקוד, ונמצא בטיל ממלאכה זו; ובושת, שאין לך בושת גדולה מזו.</P>
<A NAME="6"> </A>
<P><B>ו</B>  [ה] הנה למדת, שכל המחסר חברו אבר שאינו חוזר--חייב בכל החמישה דברים.  אפילו הפיל שינו--חייב בכול, שאי אפשר שלא יחלה פיו שעה אחת:  אף על פי שהשן אין לה רפואה, בשר השיניים צריך רפואה.  [ו] אפילו חיסרו כשערה מעור בשרו--חייב בחמישה דברים, שהעור אינו חוזר אלא צלקת.  לפיכך החובל בחברו, וקרע העור, והוציא ממנו דם--חייב בחמישה דברים.</P>
<A NAME="7"> </A>
<P><B>ז</B>  המבעית את חברו--אף על פי שחלה מן הפחד, הרי זה פטור מדיני אדם; וחייב בדיני שמיים:  והוא שלא נגע בו, אלא כגון שצעק מאחוריו או נתראה לו באפילה וכיוצא בזה.  וכן אם צעק באוזנו, וחירשו--פטור מדיני אדם; וחייב בדיני שמיים.  אחזו, ותקע באוזנו וחירשו, או שנגע בו, ודחפו בעת שהבעיתו, או שאחז בבגדיו וכיוצא בדברים אלו--חייב בתשלומין.</P>
<A NAME="8"> </A>
<P><B>ח</B>  ייראה לי שהנחבל שאמר נתחרשתי או נסתמת עיני, והרי איני רואה או איני שומע--אינו נאמן:  שהרי אין אנו מכירין הדבר, שמא יערים.  ואינו נוטל הנזק, עד שייבדק זמן מרובה ויהיה מוחזק שאבד מאור עיניו או נתחרש; ואחר כך ישלם זה.</P>
<A NAME="9"> </A>
<P><B>ט</B>  כמה הוא הצער, הכול לפי הניזק:  יש אדם שהוא רך וענוג ביותר, ובעל ממון; ואילו נתנו לו ממון הרבה, לא היה מצטער מעט.  ויש אדם שהוא עמל וחזק, ועני; ומפני זוז אחד, מצטער צער הרבה.  ועל פי הדברים האלה אומדין, ופוסקין הצער.</P>
<A NAME="10"> </A>
<P><B>י</B>  כיצד משערין הצער במקום שחיסרו אבר:  הרי שקטע אצבעו--אומדין ואומרין כמה אדם כזה רוצה ליתן בין לקטוע לו אבר זה בסיף או לקטוע אותו בסם, אם גזר המלך עליו לקטוע ידו או רגלו; ואומדין כמה יש בין זה לזה, ומשלם המזיק.</P>
<A NAME="11"> </A>
<P><B>יא</B>  כיצד משערין השבת:  אם לא חיסרו אבר, אלא חלה ונפל למשכב או שצבתה ידו וסופה לחזור--נותן לו דמי שבתו של כל יום ויום כפועל בטיל של אותה מלאכה שבטל ממנה.  ואם חיסרו אבר, או קטע ידו--נותן דמי ידו שהוא הנזק; ושבת--רואין אותו כאילו הוא שומר קישואין, ורואין כמה הוא שכר שומר קישואין בכל יום, ועושין חשבון כל ימי חולייו של זה, ונותן לו.</P>
<A NAME="12"> </A>
<P><B>יב</B>  וכן אם קטע רגלו, רואין אותו כאילו הוא שומר על הפתח; סימה את עינו, רואין אותו כאילו הוא מטחינו בריחיים.  וכן כל כיוצא בזה.</P>
<A NAME="13"> </A>
<P><B>יג</B>  [יב] הכה את חברו על אוזנו, או אחזו ותקע באוזנו, וחירשו--נותן לו דמי כולו:  שהרי אינו ראוי למלאכה כלל.  [יג] סימה את עינו, ולא אמדוהו, וקטע את ידו, ולא אמדוהו, וקטע את רגלו, ולא אמדוהו; ואחר כך חירשו--הואיל ולא אמדוהו בכל נזק ונזק, נותן לו דמי כולו.</P>
<A NAME="14"> </A>
<P><B>יד</B>  אמדוהו לכל נזק ונזק, ואחר כך אמדוהו לכולו--אין גובין ממנו אלא דמי כולו בלבד; ואם תפס הניזק נזק כל אבר ואבר, ודמי כולו--אין מוציאין מידו.</P>
<A NAME="15"> </A>
<P><B>טו</B>  [יד] כיצד משערין הריפוי:  אומדין בכמה ימים יחיה זה מחולי זה, וכמה הוא צריך; ונותן לו מיד.  ואין מחייבין אותו ליתן דבר יום ביומו; ודבר זה, תקנה היא למזיק.  [טו] וכן השבת--אומדין אותה, ונותן הכול מיד.  אם היה מתגלגל בחולייו והולך, וארך בו החולי יתר על מה שאמדוהו--אינו מוסיף לו כלום; וכן אם הבריא מיד, אין פוחתין לו ממה שאמדוהו.</P>
<A NAME="16"> </A>
<P><B>טז</B>  במה דברים אמורים, בשרצה המזיק--שזו תקנה היא לו.  אבל אם אמר המזיק אין רצוני בתקנה זו, אלא ארפאהו דבר יום ביומו--שומעין לו.  [יז] אמר לו הניזק, פסוק עימי, ותן על ידי, ואני ארפא עצמי--אין שומעין לו:  שהרי אומר לו, שמא לא תרפא עצמך ואחזיק אני עצמי במזיקין; אלא נותן לו דבר יום ביומו, או פוסק על הכול ונותן דמי הריפוי על ידי בית דין.  [יח] אמר לו המזיק אני ארפא אותך, או יש לי רופא שמרפא בחינם--אין שומעין לו; אלא מביא רופא אומן, ומרפאהו בשכר.</P>
<A NAME="17"> </A>
<P><B>יז</B>  [יט] הרי שלא פסק עימו, אלא היה מרפא יום יום, ועלו בו צמחים מחמת המכה, או נסתרה המכה אחר שחיית--חייב לרפאותו, וליתן לו דמי שבתו.  עלו צמחים שלא מחמת המכה--חייב לרפאותו, ואינו נותן לו דמי שבתו.  עבר על דברי רופא, והכביד החולי--אינו חייב לרפאותו.</P>
<A NAME="18"> </A>
<P><B>יח</B>  [כ] כשפוסקין בית דין על המזיק, ומחייבין אותו לשלם, גובין ממנו הכול מיד, ואין קובעין לו זמן כלל.  ואם בבושת בלבד נתחייב--קובעין לו זמן לשלם, שהרי לא חיסרו ממון.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b400.htm">הלכות חובל ומזיק</A> - <A HREF="b4.htm">הכול</A><BR>פרק
<A HREF="b401.htm">א</A>
ב
<A HREF="b403.htm">ג</A>
<A HREF="b404.htm">ד</A>
<A HREF="b405.htm">ה</A>
<A HREF="b406.htm">ו</A>
<A HREF="b407.htm">ז</A>
<A HREF="b408.htm">ח</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('b402')</SCRIPT></P>
</DIV></BODY></HTML>
