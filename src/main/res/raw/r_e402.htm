<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר שופטים - הלכות אבל פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e400.htm">הלכות אבל</A> - <A HREF="e4.htm">הכול</A><BR>פרק
<A HREF="e401.htm">א</A>
ב
<A HREF="e403.htm">ג</A>
<A HREF="e404.htm">ד</A>
<A HREF="e405.htm">ה</A>
<A HREF="e406.htm">ו</A>
<A HREF="e407.htm">ז</A>
<A HREF="e408.htm">ח</A>
<A HREF="e409.htm">ט</A>
<A HREF="e410.htm">י</A>
<A HREF="e411.htm">יא</A>
<A HREF="e412.htm">יב</A>
<A HREF="e413.htm">יג</A>
<A HREF="e414.htm">יד</A>
</P>
<HR>
<H2>הלכות אבל פרק ב</H2>
<A NAME="1"> </A>
<P><B>א</B>  אלו שאדם חייב להתאבל עליהן דין תורה--אימו ואביו, בנו ובתו, אחיו ואחותו מאביו.  ומדבריהם--שיתאבל האיש על אשתו הנשואה, וכן האישה על בעלה, ומתאבל על אחיו ועל אחותו שהן מאימו.</P>
<A NAME="2"> </A>
<P><B>ב</B>  אפילו הכוהן, שאינו מיטמא לאחיו ואחותו מאימו, ולא לאחותו הנשואה, אף על פי שהיא מאביו--מתאבל הוא עליהן; ואם הייתה אחותו זו הנשואה מאביו, הרי הוא מתאבל עליה דין תורה.</P>
<A NAME="3"> </A>
<P><B>ג</B>  בנו או אחיו הבא מן השפחה, או מן הנוכרית--אינו מתאבל עליהן כלל.  וכן מי שנתגייר הוא ובניו, או נשתחרר הוא ובניו--אין מתאבלין זה על זה.  וכן אשתו ארוסה, אינו מתאבל עליה ולא אונן; וכן היא לא אוננת ולא מתאבלת עליו.</P>
<A NAME="4"> </A>
<P><B>ד</B>  כל הקרובים שהוא חייב להתאבל עליהן--הרי זה מתאבל עימהם בפניהם, מדברי סופרים.  כיצד:  הרי שמת בן בנו, או אחי בנו, או אם בנו--חייב לקרוע בפני בנו, ולנהוג אבילות בפניו; אבל שלא בפניו, אינו חייב.  וכן בשאר הקרובים.</P>
<A NAME="5"> </A>
<P><B>ה</B>  אשתו הנשואה--אף על פי שהוא מתאבל עליה--אינו מתאבל עימה על שאר קרוביה, אלא על אביה ועל אימה בלבד:  משום כבוד אשתו, נוהג אבילות עליהן בפניה.</P>
<A NAME="6"> </A>
<P><B>ו</B>  כיצד:  מי שמתה חמותו או חמיו--כופה מיטתו, ונוהג אבילות עם אשתו בפניה; אבל שלא בפניה, אינו נוהג אבילות.  וכן האישה שמת חמיה או חמותה--נוהגת אבילות, בפני בעלה.  אבל שאר קרוביהן--כגון שמת אחי אשתו או בנה, והאישה שמת אחי בעלה או בנו--אין מתאבלין זה עם זה.</P>
<A NAME="7"> </A>
<P><B>ז</B>  וכן ייראה לי שאם מתה אשת קרובו או בעל קרובתו, כגון שמתה אשת בנו או בעל בתו--אינו חייב להתאבל עימהן.  וכן כל כיוצא בזה.</P>
<A NAME="8"> </A>
<P><B>ח</B>  [ו] כמה חמורה מצות אבל--שהרי הכוהן נדחית לו הטומאה מפני קרוביו, כדי שיתעסק עימהן ויתאבל עליהן:  שנאמר "כי, אם לשארו, הקרוב, אליו:  לאימו ולאביו . . . לה, ייטמא" (<A HREF="t/t0321.htm#2">ויקרא כא,ב-ג</A>), מצות עשה--שאם לא רצה להיטמא, מטמאין אותו בעל כורחו.</P>
<A NAME="9"> </A>
<P><B>ט</B>  במה דברים אמורים, בזכרים שהוזהרו על הטומאה.  אבל הכוהנות--הואיל ואינן מוזהרות על הטומאה, כך אינן מצוות להיטמא לקרובים:  אלא אם רצו, מיטמאות; ואם לא רצו, לא ייטמאו.</P>
<A NAME="10"> </A>
<P><B>י</B>  [ז] אשתו של כוהן--מיטמא לה על כורחו, ואינו מיטמא לה אלא מדברי סופרים:  עשו אותה כמת מצוה--כיון שאין לה יורש אלא הוא, לא תמצא מי שיתעסק בה אלא הוא.  ואינו מיטמא אלא לנשואה בלבד; אבל הארוסה, לא ייטמא לה.</P>
<A NAME="11"> </A>
<P><B>יא</B>  [ח] וכן כל אותן שאמרנו שאין מתאבלין עליהן, כגון הרוגי בית דין, והפורשים מדרכי ציבור, והנפלים, והמאבד עצמו לדעת--אין הכוהן מיטמא להן.</P>
<A NAME="12"> </A>
<P><B>יב</B>  ועד מתיי הוא מצווה להיטמא לקרוביו, עד שייסתם הגולל.  אבל מאחר שנסתם הגולל, הרי הן כשאר כל המתים--שאם ניטמא בהן, לוקה.</P>
<A NAME="13"> </A>
<P><B>יג</B>  [ט] אשתו הפסולה, אינו מיטמא לה; לפיכך מי ששמעה שמת בעלה ונישאת, ובא בעלה--שניהן אין מיטמאין לה, שהרי היא פסולה לשניהן.  אבל מיטמא הוא לאימו, אף על פי שהיא חללה; וכן מיטמא לבנו ולבתו ולאחיו ולאחותו, אף על פי שהן פסולין--אפילו היו ממזרין, מיטמא להן.</P>
<A NAME="14"> </A>
<P><B>יד</B>  [י] אחותו הנשואה--אינו מיטמא לה, אף על פי שהיא נשואה לכוהן:  שנאמר "הבתולה הקרובה אליו, אשר לא הייתה לאיש" (<A HREF="t/t0321.htm#3">ויקרא כא,ג</A>).  "הבתולה", פרט לאנוסה ומפותה; יכול שאני מוציא אף הבוגרת, או מוכת עץ--תלמוד לומר "אשר לא הייתה לאיש", מי שהווייתה בידי איש.</P>
<A NAME="15"> </A>
<P><B>טו</B>  "אשר לא הייתה לאיש" (<A HREF="t/t0321.htm#3">ויקרא כא,ג</A>)--פרט לארוסה, שאינו מיטמא לה, אף על פי שהיא ארוסה לכוהן.  [יא] נתגרשה אחותו מן האירוסין, מיטמא לה--שנאמר "הקרובה אליו" (שם), להביא את המתגרשת מן האירוסין.  [יב] אחיו ואחותו מאימו, אינו מיטמא להן:  שנאמר "ולבנו ולבתו ולאחיו.  ולאחותו" (<A HREF="t/t0321.htm#2">ויקרא כא,ב-ג</A>)--מה בנו הראוי לירושתו, אף אחיו ואחותו הראויים לירושתו.</P>
<A NAME="16"> </A>
<P><B>טז</B>  [יג] הספקות, אינו מיטמא להן:  שנאמר "לה, ייטמא" (<A HREF="t/t0321.htm#3">ויקרא כא,ג</A>)--מיטמא הוא על הוודאי, ואינו מיטמא על הספק.  לפיכך הוולדות שנתערבו, והבן שהוא ספק בן שבעה לאחרון או בן תשעה לראשון, וכן כל כיוצא בהן--אינו מיטמא להן מספק.  וכן כל המתגרשת ספק גירושין, או בגט פסול--אינו מיטמא לה.</P>
<A NAME="17"> </A>
<P><B>יז</B>  [יד] אין הכוהן מיטמא לאבר מן החי מאביו, ולא לעצם מעצמות אביו.  וכן המלקט עצמות אביו--אינו מיטמא להן, אף על פי שהשדרה קיימת.  [טו] נקטע ראשו של אביו, אינו מיטמא לו:  שנאמר "לאביו" (<A HREF="t/t0321.htm#2">ויקרא כא,ב</A>)--בזמן שהוא שלם, ולא בזמן שהוא חסר.  וכן שאר הקרובים.</P>
<A NAME="18"> </A>
<P><B>יח</B>  הטומאה לקרובים דחויה היא, ולא הותרה לכול.  לפיכך אסור לכוהן להיטמא למת, אפילו בעת שמיטמא לקרוביו--שנאמר "לה, ייטמא" (<A HREF="t/t0321.htm#3">ויקרא כא,ג</A>), אינו מיטמא לאחרים עימה:  שלא יאמר הואיל וניטמאתי על אבי, אלקט עצמות פלוני, אגע בקבר פלוני.</P>
<A NAME="19"> </A>
<P><B>יט</B>  לפיכך כוהן שמת לו מת--צריך להיזהר ולקוברו בסוף בית הקברות, כדי שלא ייכנס לבית הקברות, ולא ייטמא בקברות אחרים, כשיקבור מתו.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e400.htm">הלכות אבל</A> - <A HREF="e4.htm">הכול</A><BR>פרק
<A HREF="e401.htm">א</A>
ב
<A HREF="e403.htm">ג</A>
<A HREF="e404.htm">ד</A>
<A HREF="e405.htm">ה</A>
<A HREF="e406.htm">ו</A>
<A HREF="e407.htm">ז</A>
<A HREF="e408.htm">ח</A>
<A HREF="e409.htm">ט</A>
<A HREF="e410.htm">י</A>
<A HREF="e411.htm">יא</A>
<A HREF="e412.htm">יב</A>
<A HREF="e413.htm">יג</A>
<A HREF="e414.htm">יד</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('e402')</SCRIPT></P>
</DIV></BODY></HTML>
