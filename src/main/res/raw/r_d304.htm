<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2011 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר משפטים - הלכות מלווה ולווה פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="d.htm">ספר משפטים</A> -
<A HREF="d300.htm">הלכות מלווה ולווה</A> - <A HREF="d3.htm">הכול</A><BR>פרק
<A HREF="d301.htm">א</A>
<A HREF="d302.htm">ב</A>
<A HREF="d303.htm">ג</A>
ד
<A HREF="d305.htm">ה</A>
<A HREF="d306.htm">ו</A>
<A HREF="d307.htm">ז</A>
<A HREF="d308.htm">ח</A>
<A HREF="d309.htm">ט</A>
<A HREF="d310.htm">י</A>
<A HREF="d311.htm">יא</A>
<A HREF="d312.htm">יב</A>
<A HREF="d313.htm">יג</A>
<A HREF="d314.htm">יד</A>
<A HREF="d315.htm">טו</A>
<A HREF="d316.htm">טז</A>
<A HREF="d317.htm">יז</A>
<A HREF="d318.htm">יח</A>
<A HREF="d319.htm">יט</A>
<A HREF="d320.htm">כ</A>
<A HREF="d321.htm">כא</A>
<A HREF="d322.htm">כב</A>
<A HREF="d323.htm">כג</A>
<A HREF="d324.htm">כד</A>
<A HREF="d325.htm">כה</A>
<A HREF="d326.htm">כו</A>
<A HREF="d327.htm">כז</A>
</P>
<HR>
<H2>הלכות מלווה ולווה פרק ד</H2>
<A NAME="1"> </A>
<P><B>א</B>  נשך ותרבית אחד הוא--שנאמר "את כספך--לא תיתן לו, בנשך; ובמרבית, לא תיתן אוכלך" (<A HREF="t/t0325.htm#37">ויקרא כה,לז</A>), ולהלן הוא אומר "נשך כסף נשך אוכל:  נשך, כל דבר אשר יישך" (<A HREF="t/t0523.htm#20">דברים כג,כ</A>).  ולמה נקרא שמו נשך--מפני שהוא כנושך, שמצער חברו ואוכל בשרו.  ולמה חלקן הכתוב, לעבור עליו בשני לאוין.</P>
<A NAME="2"> </A>
<P><B>ב</B>  כדרך שאסור לנותן להלוות בריבית, כך אסור ללוקח ללוות בריבית:  שנאמר "לא תשיך לאחיך" (<A HREF="t/t0523.htm#20">דברים כג,כ</A>)--מפי השמועה למדו שזו אזהרה ללווה, כלומר לא תינשך לאחיך.</P>
<A NAME="3"> </A>
<P><B>ג</B>  וכן אסור להתעסק בין לווה ומלווה בריבית.  וכל מי שהיה ערב, או סופר, או עד ביניהן--הרי זה עובר בלא תעשה:  שנאמר "לא תשימון עליו, נשך" (<A HREF="t/t0222.htm#24">שמות כב,כד</A>), זו אזהרה אף לעדים ולערב ולסופר.</P>
<A NAME="4"> </A>
<P><B>ד</B>  הא למדת, שהמלווה בריבית עובר על שישה לאוין--"לא תהיה לו, כנושה" (<A HREF="t/t0222.htm#24">שמות כב,כד</A>), "את כספך--לא תיתן לו, בנשך" (<A HREF="t/t0325.htm#37">ויקרא כה,לז</A>), "ובמרבית, לא תיתן אוכלך" (שם), "אל תיקח מאיתו נשך ותרבית" (<A HREF="t/t0325.htm#36">ויקרא כה,לו</A>), "לא תשימון עליו, נשך" (<A HREF="t/t0222.htm#24">שמות כב,כד</A>), "ולפני עיוור, לא תיתן מכשול" (<A HREF="t/t0319.htm#14">ויקרא יט,יד</A>).  והלווה עובר בשניים--"לא תשיך לאחיך" (<A HREF="t/t0523.htm#20">דברים כג,כ</A>), "ולפני עיוור, לא תיתן מכשול".</P>
<A NAME="5"> </A>
<P><B>ה</B>  ערב, ועדים, וכיוצא בהן--אין עוברין אלא משום "לא תשימון עליו, נשך" (<A HREF="t/t0222.htm#24">שמות כב,כד</A>).  וכל מי שהיה סרסור בין שניהם, או שסייע אחד מהן, או הורהו--עובר משום "ולפני עיוור, לא תיתן מכשול" (<A HREF="t/t0319.htm#14">ויקרא יט,יד</A>).</P>
<A NAME="6"> </A>
<P><B>ו</B>  [ג] אף על פי שהמלווה והלווה עוברין על כל אלו הלאוין, אינן לוקין, מפני שניתן להישבון:  שכל המלווה בריבית--אם הייתה ריבית קצוצה, שהיא אסורה מן התורה--הרי זו יוצאה בדיינין, ומוציאין אותה מן המלווה, ומחזירין ללווה; ואם מת המלווה, אין מוציאין מיד הבנים.</P>
<A NAME="7"> </A>
<P><B>ז</B>  [ד] הניח להם אביהם מעות של ריבית--אף על פי שהן יודעין שהן של ריבית, אינן חייבים להחזיר.  הניח להם פרה וטלית של ריבית, וכל דבר המסויים--חייבים להחזיר, מפני כבוד אביהן.  במה דברים אמורים, בשעשה תשובה ולא הספיק להחזיר עד שמת.  אבל אם לא עשה תשובה, אין חוששין לכבודו; ואפילו דבר המסויים, אין מחזירין.</P>
<A NAME="8"> </A>
<P><B>ח</B>  [ה] הגזלנין ומלווי בריבית שהחזירו--אין מקבלין מהן, כדי לפתוח להן דרך לתשובה; וכל המקבל מהן, אין רוח חכמים נוחה הימנו.  ואם הייתה הגזילה קיימת, והריבית דבר מסויים, והרי הוא בעצמו--מקבלין מהן.</P>
<A NAME="9"> </A>
<P><B>ט</B>  [ו] שטר שכתוב בו ריבית, בין קצוצה בין של דבריהם--גובה את הקרן, ואינו גובה את הריבית.  קדם וגבה הכול, מוציאין ממנו הריבית הקצוצה; אבל אבק ריבית, שהוא מדבריהם--אינו גובה מן הלווה למלווה, ואין מחזירין אותו מן המלווה ללווה.</P>
<A NAME="10"> </A>
<P><B>י</B>  [ז] כל הכותב שטר ריבית, הרי זה ככותב ומעיד עליו עדים שכפר בה' אלוהי ישראל.  וכן כל הלווה ומלווה בריבית בינן לבין עצמן--שניהן ככופרים בה' אלוהי ישראל, וכפרו ביציאת מצריים שנאמר "את כספך--לא תיתן לו, בנשך . . . אני, ה' אלוהיכם, אשר הוצאתי אתכם, מארץ מצריים" (<A HREF="t/t0325.htm#37">ויקרא כה,לז-לח</A>).</P>
<A NAME="11"> </A>
<P><B>יא</B>  [ח] אסור לאדם להלוות בניו ובני ביתו בריבית--אף על פי שאינו מקפיד, ומתנה הוא שנותן להן--הרי זה אסור, שמא ירגילם בדבר זה.</P>
<A NAME="12"> </A>
<P><B>יב</B>  [ט] תלמידי חכמים שהלוו זה את זה, ונתן לו יתר על מה שלווה ממנו--הרי זה מותר, שהדבר ידוע שלא נתן לו אלא מתנה:  שהרי הן יודעין חומר איסור הריבית.</P>
<A NAME="13"> </A>
<P><B>יג</B>  [י] המלווה את חברו, ומצא הלווה יתר, או שהחזיר לו חובו, ומצא יתר--אם בכדי שהדעת נוטה--חייב להחזיר; ואם לאו--מתנה הוא שנתן לו, או גזילה הייתה לו בידו והבליע לו בחשבון, או אחר ציווה לו להבליע לו.</P>
<A NAME="14"> </A>
<P><B>יד</B>  בכמה הדעת נוטה--באחת ובשתיים או בחמישה או בעשרה, שמא חמישה חמישה מנה או עשרה עשרה.  וכן אם מצא יתר מניין החמישיות או מניין העשרות--חייב להחזיר לו, שמא האחדים שהיה מונה בהן החמישיות או העשרות נתערבו עם העשרות.</P>
<A NAME="15"> </A>
<P><B>טו</B>  [יא] המלווה את חברו על המטבע, וכן הכותב לאשתו בכתובתה מטבע ידוע, ופירש משקלו, והוסיפו על משקלו--אם הוזלו הפירות מחמת התוספת--מנכה לו שיעור התוספת, ואפילו הוסיפו עליו כל שהוא; ואם לא הוזלו מחמת התוספת--אינו מנכה לו, אלא נותן לו ממטבע היוצא באותה שעה.</P>
<A NAME="16"> </A>
<P><B>טז</B>  במה דברים אמורים, בשהוסיפו עליו עד חמישיתו, כגון שהיה משקלו ארבעה ועשוהו חמישה.  אבל אם הוסיפו עליו יתר על חמישיתו--מנכה לו כל התוספת, אף על פי שלא הוזלו הפירות.  והוא הדין למלווה על המטבע, ופחתו ממנו.</P>
<A NAME="17"> </A>
<P><B>יז</B>  [יב] המלווה את חברו על המטבע, ונפסל--אם יכול להוציאו במדינה אחרת, ויש לו דרך לאותה מדינה--נותן לו ממטבע שהלווהו, ואומר לו לך והוציאו במקום פלוני; ואם אין לו דרך לשם, נותן לו ממטבע היוצא באותה שעה.  וכן בכתובה.</P>
<A NAME="18"> </A>
<P><B>יח</B>  [יג] הורו מקצת הגאונים, שהלווה שמחל למלווה בריבית שלקח ממנו, או שעתיד ליקח--אף על פי שקנו מידו שמחל או נתן מתנה, אינו מועיל כלום:  שכל ריבית שבעולם מחילה היא; אבל התורה לא מחלה, ואסרה מחילה זו.  ולפיכך אין המחילה מועלת בריבית, אפילו בריבית של דבריהם.</P>
<A NAME="19"> </A>
<P><B>יט</B>  ייראה לי, שאין הוראה זו נכונה; אלא מאחר שאומרים למלווה, החזר לו, וידע הלווה שדבר אסור עשה, ושיש לו ליטול ממנו--אם רצה למחול, מוחל כדרך שמוחל הגזל.  ובפירוש אמרו חכמים שהגזלנין ומלווי בריבית שהחזירו--אין מקבלין מהן, מכלל שהמחילה להם מועלת.</P>
<A NAME="20"> </A>
<P><B>כ</B>  [יד] נכסי יתומים--מותר ליתן אותם לאדם נאמן שיש לו נכסים טובים רבים, קרוב לשכר ורחוק להפסד.  כיצד:  אומרים לו תהיה נושא ונותן בהן--אם היה שם ריוח, תן להם חלקן מן הריוח, ואם יש שם הפסד, אתה תפסיד לבדך.  שזה אבק ריבית הוא; וכל אבק ריבית אינה אסורה אלא מדבריהם, ובנכסי יתומים לא גזרו.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="d.htm">ספר משפטים</A> -
<A HREF="d300.htm">הלכות מלווה ולווה</A> - <A HREF="d3.htm">הכול</A><BR>פרק
<A HREF="d301.htm">א</A>
<A HREF="d302.htm">ב</A>
<A HREF="d303.htm">ג</A>
ד
<A HREF="d305.htm">ה</A>
<A HREF="d306.htm">ו</A>
<A HREF="d307.htm">ז</A>
<A HREF="d308.htm">ח</A>
<A HREF="d309.htm">ט</A>
<A HREF="d310.htm">י</A>
<A HREF="d311.htm">יא</A>
<A HREF="d312.htm">יב</A>
<A HREF="d313.htm">יג</A>
<A HREF="d314.htm">יד</A>
<A HREF="d315.htm">טו</A>
<A HREF="d316.htm">טז</A>
<A HREF="d317.htm">יז</A>
<A HREF="d318.htm">יח</A>
<A HREF="d319.htm">יט</A>
<A HREF="d320.htm">כ</A>
<A HREF="d321.htm">כא</A>
<A HREF="d322.htm">כב</A>
<A HREF="d323.htm">כג</A>
<A HREF="d324.htm">כד</A>
<A HREF="d325.htm">כה</A>
<A HREF="d326.htm">כו</A>
<A HREF="d327.htm">כז</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('d304')</SCRIPT></P>
</DIV></BODY></HTML>
