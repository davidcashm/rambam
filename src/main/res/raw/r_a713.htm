<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות כלים פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a700.htm">הלכות כלים</A> - <A HREF="a7.htm">הכול</A><BR>פרק
<A HREF="a701.htm">א</A>
<A HREF="a702.htm">ב</A>
<A HREF="a703.htm">ג</A>
<A HREF="a704.htm">ד</A>
<A HREF="a705.htm">ה</A>
<A HREF="a706.htm">ו</A>
<A HREF="a707.htm">ז</A>
<A HREF="a708.htm">ח</A>
<A HREF="a709.htm">ט</A>
<A HREF="a710.htm">י</A>
<A HREF="a711.htm">יא</A>
<A HREF="a712.htm">יב</A>
יג
<A HREF="a714.htm">יד</A>
<A HREF="a715.htm">טו</A>
<A HREF="a716.htm">טז</A>
<A HREF="a717.htm">יז</A>
<A HREF="a718.htm">יח</A>
<A HREF="a719.htm">יט</A>
<A HREF="a720.htm">כ</A>
<A HREF="a721.htm">כא</A>
<A HREF="a722.htm">כב</A>
<A HREF="a723.htm">כג</A>
<A HREF="a724.htm">כד</A>
<A HREF="a725.htm">כה</A>
<A HREF="a726.htm">כו</A>
<A HREF="a727.htm">כז</A>
<A HREF="a728.htm">כח</A>
</P>
<HR>
<H2>הלכות כלים פרק יג</H2>
<A NAME="1"> </A>
<P><B>א</B>  כבר ביארנו בכמה מקומות שאין כלי חרס מיטמא אלא מאווירו, או בהסיט הזב.  ושאר כל הכלים שנגעה בהן הטומאה, נטמאו; ואם נכנסה טומאה לאווירן, ולא נגעה בהן--הרי הן טהורין.  נמצא הטמא בכלי חרס, טהור בכל הכלים; והטמא בכל הכלים, טהור בכלי חרס.</P>
<A NAME="2"> </A>
<P><B>ב</B>  ומניין שאין כלי חרס מיטמא אלא מאווירו:  שנאמר "וכל כלי חרש--אשר ייפול מהם, אל תוכו" (<A HREF="t/t0311.htm#33">ויקרא יא,לג</A>)--מתוכו הוא מיטמא, ואינו מיטמא מאחוריו.  [ב] וכשם שמיטמא מאווירו, כך מטמא אוכלין ומשקין מאווירו.</P>
<A NAME="3"> </A>
<P><B>ג</B>  כיצד:  כלי חרס שנטמא, ונכנסו אוכלין ומשקין לאווירו--אף על פי שלא נגעו בו--הרי אלו טמאין, שנאמר "כול אשר בתוכו יטמא" (<A HREF="t/t0311.htm#33">ויקרא יא,לג</A>).  אבל שאר הכלים הטמאין--אינן מטמאין אוכלין ומשקין, עד שייגעו בהן.</P>
<A NAME="4"> </A>
<P><B>ד</B>  [ג] אין כלי חרס מטמא כלים מאווירו, בין כלי חרס בין שאר כלים.  כיצד:  כלי חרס גדול שהיו כלים בתוכו, ונכנסה טומאה באווירו--הוא טמא, וכל הכלים שבתוכו טהורין.</P>
<A NAME="5"> </A>
<P><B>ה</B>  היו משקין בכלים שבתוכו--נטמאו המשקין מאווירו, וחוזרין ומטמאין את הכלים; והרי זה אומר מטמאיך לא טימאוני, ואתה טימאתני.</P>
<A NAME="6"> </A>
<P><B>ו</B>  [ד] כלי חרס שנגעו משקין טמאין באחוריו בלבד, נטמאו אחוריו כשאר כל הכלים.  במה דברים אמורים, בשהיה לו תוך; אבל אם אין לו תוך, ונגעו בו משקין טמאין--הרי זה טהור:  שכל שאין לו תוך בכלי חרס, אין אחוריו מיטמאין במשקין.</P>
<A NAME="7"> </A>
<P><B>ז</B>  נגעו אוכלין או משקין באחורי כלי חרס הטמא, הרי אלו טמאין.  ואחד כלי חרס ואחד כל הכלים, בדבר זה:  שכל הכלים הטמאין שנגעו אוכלין או משקין בהן, בין מתוכן בין מאחוריהן--נטמאו.</P>
<A NAME="8"> </A>
<P><B>ח</B>  [ה] אחד כלי חרס שנכנסה טומאה לאווירו, או שכפהו על הטומאה המונחת על הארץ ונעשה אוהל עליה--שהרי הטומאה בתוכו.  מפי השמועה למדו שזה שנאמר "אל תוכו" (<A HREF="t/t0311.htm#33">ויקרא יא,לג</A>), לרבות את האוהלים.</P>
<A NAME="9"> </A>
<P><B>ט</B>  [ו] גומה שהיה השרץ מונח בתוכה, וכפה כלי חרס על הגומה--לא נטמא:  שנאמר "אשר ייפול מהם, אל תוכו" (<A HREF="t/t0311.htm#33">ויקרא יא,לג</A>), עד שתיכנס עצמה של טומאה בתוכו.  לפיכך השרץ הנמצא למטה מנחושתו של תנור, שהיא קרקעיתו--התנור טהור:  שאני אומר חי נפל, ועכשיו מת בתוך גומה זו.</P>
<A NAME="10"> </A>
<P><B>י</B>  וכן אם נמצאת מחט או טבעת למטה מנחושתו של תנור--אף על פי שכל הכלים הנמצאים טמאים כמו שביארנו, הרי התנור טהור:  שאני אומר שם היו, עד שלא בא התנור; והתנור נבנה עליהן, ולא נפלו לתוכו.  נמצאו בדשן--הרי התנור טמא, שאין לו במה יתלה.</P>
<A NAME="11"> </A>
<P><B>יא</B>  נמצאו בנחושתו של תנור, נראין אבל אינן יוצאין לאווירו--אם אופה את הבצק, והוא נוגע בהן--נטמא התנור, כאילו היו בתוך אווירו; ואם לאו--התנור טהור, כאילו הן למטה מנחושתו.  באיזה בצק אמרו, בבצק הבינוני שאינו רך ביותר ולא קשה.</P>
<A NAME="12"> </A>
<P><B>יב</B>  [ז] השרץ שנמצא בעין של תנור, בעין של כירה, בעין של כופח--אם נמצא מן השפה הפנימית ולחוץ, טהור; וכן אם נמצא באוויר העין, טהור:  שהרי לא נכנס לאוויר התנור או הכירה או הכופח, אלא תחת עובי דופנותיהן הוא תלוי.  ואפילו היה שם כזית מן המת--טהורין, אלא אם כן היה בעובי העין פותח טפח:  שהרי מביא את הטומאה לאוויר התנור, כמו שנתבאר בעניין טומאת מת.</P>
<A NAME="13"> </A>
<P><B>יג</B>  [ח] נמצא השרץ במקום הנחת העצים, מן השפה הפנימית ולחוץ--טהור.  נמצא במקום ישיבת הבלן, במקום ישיבת הצבע, במקום ישיבת שולקי זיתים--הכול טהור.  [ט] אין התנור ולא הכירה ולא שאר מקומות היקוד מיטמאין, אלא אם נמצאת הטומאה מן הסתומה ולפנים.</P>
<A NAME="14"> </A>
<P><B>יד</B>  [י] כלי חרס ששותין בו בעלי בתים המים, שבאמצעו כמו רשת של חרס, ושפתו מלמעלה מן הרשת כמו מסרק, וזה הוא הנקרא צרצור--אם נכנסה הטומאה לאוויר המסרק למעלה מן הרשת--נטמא כולו, שזה הוא תוכו של כלי זה.</P>
<A NAME="15"> </A>
<P><B>טו</B>  [יא] כלי חרס שהיה לו שלוש שפיות זו לפנים מזו, הייתה הפנימית עודפת, ונכנסה טומאה לאוויר הפנימית--כל האוכלין והמשקין שבאוויר שבין השפה הפנימית ובין האמצעית והאוכלין והמשקין שבין האמצעית ובין החיצונה, טהורין.  הייתה האמצעית עודפת, ונטמא אווירה--ממנה ולפנים, טמא; וממנה ולחוץ, טהור.  הייתה החיצונה עודפת, ונטמא אווירה--הכול טמא.  היו שוות--כל שנטמא אווירה, טמאה; והשאר טהור.</P>
<A NAME="16"> </A>
<P><B>טז</B>  [יב] לפסין זו בתוך זו, ושפתותיהן שוות, והשרץ בעליונה או בתחתונה--זו שיש בה השרץ, טמאה; ושאר הלפסין, טהורין:  הן וכל האוכלין שבהן.  היה כל לפס מהן נקובה בכונס משקה, והשרץ בעליונה--כל האוכלין והמשקין שבכל הלפסין טמאים, שהרי הטומאה באוויר כולן כמו שיתבאר.</P>
<A NAME="17"> </A>
<P><B>יז</B>  היה השרץ בתחתונה--היא טמאה, וכולן טהורות:  שהרי לא נכנס השרץ לאוויר העליונות; ואין שפת התחתונה עודפת, כדי לטמא כל האוכלין והמשקין שבתוכה.</P>
<A NAME="18"> </A>
<P><B>יח</B>  היה השרץ בעליונה, והייתה שפת התחתונה עודפת--העליונה טמאה, שהשרץ בתוכה; וכן התחתונה--מפני ששפתה עודפת, הרי השרץ באווירה.  ושאר הלפסין שבתוך התחתונה--טהורין, שאין כלי חרס מטמא כלים שבתוכו.  ואם היה ביניהן משקה טופח--כל שיש בה משקה טופח, טמאה:  שמשקה מיטמא מאוויר התחתונה העודפת, וחוזר ומטמא את הלפס.</P>
<A NAME="19"> </A>
<P><B>יט</B>  [יג] טבלה של חרס שהיו קערות דבוקין בה בתחילת מעשיה, והרי הכול כלי אחד, ונטמאת אחת מן הקערות--לא נטמאו כולן.  ואם היה לטבלה דופן עודף, שנמצאו כל הקערות בתוכו, ונטמאת אחת מהן--נטמאו כולן.  וכן הדין בבית התבלין של חרס, וקלמרין המתאימות.</P>
<A NAME="20"> </A>
<P><B>כ</B>  כיוצא בו, [יד] בית התבלין של עץ שנטמא אחד מבתיו במשקין--לא נטמאו שאר הבתים.  ואם יש לו דופן עודף, שנמצאו כל הבתים בתוכו, ונטמא אחד מבתיו במשקין--נטמאו כולן:  שהכול ככלי אחד; וכלי שנטמא תוכו במשקין, נטמא כולו.</P>
<A NAME="21"> </A>
<P><B>כא</B>  היו בתיו קבועין במסמר, הרי אלו חיבור זה לזה לטומאה ולהזיה.  היו תקועין בלבד--הרי אלו חיבור לטומאה, ואינן חיבור להזיה.  ואם היו בתיו ניטלין וניתנין--אינן חיבור, לא לטומאה ולא להזיה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a700.htm">הלכות כלים</A> - <A HREF="a7.htm">הכול</A><BR>פרק
<A HREF="a701.htm">א</A>
<A HREF="a702.htm">ב</A>
<A HREF="a703.htm">ג</A>
<A HREF="a704.htm">ד</A>
<A HREF="a705.htm">ה</A>
<A HREF="a706.htm">ו</A>
<A HREF="a707.htm">ז</A>
<A HREF="a708.htm">ח</A>
<A HREF="a709.htm">ט</A>
<A HREF="a710.htm">י</A>
<A HREF="a711.htm">יא</A>
<A HREF="a712.htm">יב</A>
יג
<A HREF="a714.htm">יד</A>
<A HREF="a715.htm">טו</A>
<A HREF="a716.htm">טז</A>
<A HREF="a717.htm">יז</A>
<A HREF="a718.htm">יח</A>
<A HREF="a719.htm">יט</A>
<A HREF="a720.htm">כ</A>
<A HREF="a721.htm">כא</A>
<A HREF="a722.htm">כב</A>
<A HREF="a723.htm">כג</A>
<A HREF="a724.htm">כד</A>
<A HREF="a725.htm">כה</A>
<A HREF="a726.htm">כו</A>
<A HREF="a727.htm">כז</A>
<A HREF="a728.htm">כח</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a713')</SCRIPT></P>
</DIV></BODY></HTML>
