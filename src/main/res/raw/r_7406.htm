<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זרעים - הלכות מעשרות פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7400.htm">הלכות מעשר</A> - <A HREF="74.htm">הכול</A><BR>פרק
<A HREF="7401.htm">א</A>
<A HREF="7402.htm">ב</A>
<A HREF="7403.htm">ג</A>
<A HREF="7404.htm">ד</A>
<A HREF="7405.htm">ה</A>
ו
<A HREF="7407.htm">ז</A>
<A HREF="7408.htm">ח</A>
<A HREF="7409.htm">ט</A>
<A HREF="7410.htm">י</A>
<A HREF="7411.htm">יא</A>
<A HREF="7412.htm">יב</A>
<A HREF="7413.htm">יג</A>
<A HREF="7414.htm">יד</A>
</P>
<HR>
<H2>הלכות מעשר פרק ו</H2>
<A NAME="1"> </A>
<P><B>א</B>  מחליקין בתאנים וענבים של טבל, ואין בזה הפסד.  וכל שאסור לזרים לאוכלו בתרומה, מן הגרעינין והקליפות והעלין והחרצנין וכיוצא בהן--כך אסור לאוכלו מן הטבל; וכן המעשר שלא ניטלה תרומתו, ומעשר שני והקדש שלא נפדו.  וכל שמותר לזרים לאוכלו בתרומה מדברים אלו--כך מותר בטבל, ובמעשר שלא ניטלה תרומתו, ובמעשר שני והקדש שלא נפדו.</P>
<A NAME="2"> </A>
<P><B>ב</B>  אין מדליקין בטבל טמא אפילו בחול, ואין צריך לומר בשבת--שנאמר "את משמרת תרומותיי" (<A HREF="t/t0418.htm#8">במדבר יח,ח</A>):  מה תרומה טהורה, אין לך בה אלא משעת הרמתה--אף תרומה טמאה, אין לך ליהנות בה אלא משעת הרמתה ואילך.</P>
<A NAME="3"> </A>
<P><B>ג</B>  אין מחפין בטבל.  ואין זורעין את הטבל; ואפילו פירות שלא נגמרה מלאכתן, אסור לזרוע מהן עד שיעשר.  במה דברים אמורים, בתבואה וקטנייות וכיוצא בהן.  אבל העוקר שתלים שיש בהן פירות, ממקום למקום בתוך שדהו--הרי זה מותר, ואינו כזורע טבל:  שהרי לא אסף הפירות.</P>
<A NAME="4"> </A>
<P><B>ד</B>  וכן העוקר לפת וצנונות, ושתלם במקום אחר--אם נתכוון להוסיף בגופן, מותר; ואם שתלן כדי שיקשו, וייקח הזרע שלהן--אסור, מפני שהוא כזורע חיטים או שעורים של טבל.</P>
<A NAME="5"> </A>
<P><B>ה</B>  [ד] ליטרה מעשר טבול שזרעה, והשביחה, והרי היא עשר ליטרין--חייבת במעשר; ואותה ליטרה, מעשר עליה ממקום אחר לפי חשבון.  ליטרה בצלים שתיקנה וזרעה--אינו מעשר לפי חשבון התוספת, אלא מעשר לפי כולו.</P>
<A NAME="6"> </A>
<P><B>ו</B>  [ה] זירעונים שהביאו שליש, ומירחן ועישרן, ואחר כך זרען והוסיפו, ואין זרעם כולה--הרי זה ספק אם חייבין במעשר מדבריהם הואיל והוסיפו, או אין חייבין:  שהרי הזרע שעדיין הוא קיים ולא אבד, מעושר הוא; ואין אלו דומים לבצלים, שהבצלים אין דרכן להיזרע.</P>
<A NAME="7"> </A>
<P><B>ז</B>  [ו] הזורע את הטבל, בין דבר שזרעו כולה בין דבר שאין זרעו כולה--אם אפשר ללקטו--קונסין אותו, ומלקטו; ואם צמח--אין מחייבין אותו לעקור, והגידולין חולין.  ואם היה דבר שאין זרעו כולה--אפילו גידולי גידולין אסורין, עד שלוש גרנות; והרביעי מותר.  ומפני מה הגידולין אסורין, מפני תרומת מעשר ותרומה גדולה שיש בו.  וכן הדין בזורע מעשר שלא ניטלה תרומתו.</P>
<A NAME="8"> </A>
<P><B>ח</B>  אין מוכרין את הטבל אלא לצורך, ולחבר; ואסור לשלח את הטבל, ואפילו חבר לחבר--שמא יסמכו זה על זה, ויאכל הטבל.</P>
<A NAME="9"> </A>
<P><B>ט</B>  [ז] המוכר פירות לחברו, וזכר שהם טבל, ורץ אחריו לתקנן, ולא מצאו--אם ידוע שאינן קיימין ושכבר אבדו או נאכלו, אינו צריך לעשר עליהם; ואם ספק שהם קיימין או אינן, צריך להוציא עליהן מעשרותיהן מפירות אחרות.</P>
<A NAME="10"> </A>
<P><B>י</B>  [ח] המוכר פירות לחברו--מוכר אומר על מנת שהן טבל מכרתי, ולוקח אומר לא לקחתי ממך אלא מעושרין--כופין את המוכר לתקן:  קנס הוא לו, מפני שמכר את הטבל.</P>
<A NAME="11"> </A>
<P><B>יא</B>  [ט] אין פורעין חוב מן הטבל, מפני שהוא כמוכרו.  [י] מי שלקחו בית המלך את פירותיו, והם טבלים--אם מחמת חוב שהוא חייב להן, צריך להוציא עליהן מעשרות; ואם לקחום באונס, אינו חייב לעשר עליהם.  [יא] והלוקח טבל משני מקומות, מעשר מזה על זה.</P>
<A NAME="12"> </A>
<P><B>יב</B>  המקבל שדה מישראל או מן הנוכרי--חולק ונותן לבעל השדה בפניו, כדי שיידע שטבל נטל.  אבל החוכר שדה מישראל--אם נתן לו מזרע אותה שדה, תורם ואחר כך נותן לו מה שקצץ ליתן לו; ובעל השדה מעשר לעצמו.  ואם נתן לו מזרע שדה אחרת, או ממין אחר--מוציא המעשר, ואחר כך נותן לו.</P>
<A NAME="13"> </A>
<P><B>יג</B>  [יב] החוכר שדה מן הנוכרי--מעשר, ואחר כך נותן לו:  קנס קנסו אותו בזה--כדי שלא יחכור מן הגוי, ונמצאת השדה בורה לפניו, עד שיצטרך, וימכרנה לישראל.  וכן המקבל שדה אבותיו מן הגוי, קנסו אותו שיעשר ואחר כך ייתן לגוי חלקו מעושר--כדי שלא יקפוץ ויקבלנה ממנו, מפני שהיא שדה אבותיו, עד שתישאר לפניו בורה, כדי שימכרנה לישראל.</P>
<A NAME="14"> </A>
<P><B>יד</B>  [יג] איזה הוא חוכר, ואיזה הוא מקבל:  חוכר--שחוכר הקרקע בדבר קצוב מן הזרע בכך וכך סאה, בין עשת הרבה בין עשת מעט; ומקבל--הוא שיקבל אותה בחלק ממה שתעשה, חצייו או שלישו או מה שיתנו ביניהן.  והשוכר--הוא ששוכר הקרקע, במעות.</P>
<A NAME="15"> </A>
<P><B>טו</B>  [יד] שניים שקיבלו שדה באריסות, או שירשו, או נשתתפו--יכול האחד לומר לחברו, טול אתה חיטים שבמקום פלוני ואני חיטים שבמקום פלוני, אתה יין שבמקום פלוני ואני יין שבמקום פלוני; אבל לא יאמר לו, טול אתה חיטים ואני שעורים, אתה יין ואני שמן--מפני שהן מוכרין את הטבל.</P>
<A NAME="16"> </A>
<P><B>טז</B>  [טו] כוהן ולוי שלקחו פירות מישראל, אחר שנגמרה מלאכתן--מוציאין את התרומה והמעשרות מידיהן, ונותנין אותם לכוהנים וללויים אחרים:  קנס הוא להם--כדי שלא יקפצו לגרנות ולגיתות ויקנו טבלים, כדי להפקיע מתנות אחיהם הכוהנים.  ואם קנו קודם שתיגמר מלאכתן, כגון שלקחו תבואה קודם מירוח--אין מוציאין מידם.</P>
<A NAME="17"> </A>
<P><B>יז</B>  [טז] כוהן או לוי שמכרו פירות תלושין לישראל, קודם שתיגמר מלאכתן, ואין צריך לומר, אם מכרו במחובר--הרי התרומה או המעשר שלהם; ואם מכרו אחר גמר מלאכה--הרי התרומה והמעשר של לוקח, ומפריש ונותן לכל כוהן או לוי שירצה.</P>
<A NAME="18"> </A>
<P><B>יח</B>  [יז] כוהן ולוי שקיבלו שדה מישראל--כשם שחולקין בחולין, כך חולקין בתרומה ומעשרות; והישראלי נוטל חלקו, ונותנו לכל כוהן ולוי שירצה.  אבל ישראל שקיבל שדה מכוהן או מלוי--התרומה או המעשר לבעל השדה, ושאר המתנות חולקין.</P>
<A NAME="19"> </A>
<P><B>יט</B>  [יח] המקבל זיתים להוציא מהן שמן--בין ישראל מכוהן או לוי, בין כוהן או לוי מישראל--כשם שחולקין בחולין, כך חולקין בתרומה ומעשרות:  מפני שהשמן, חשוב הוא.</P>
<A NAME="20"> </A>
<P><B>כ</B>  [יט] כוהן שמכר שדה לישראל ואמר לו, על מנת שהמעשרות שלה שלי לעולם--הרי הן שלו:  כיון שאמר על מנת, נעשה כמי ששייר מקום המעשר.  ואם מת הכוהן, הרי בנו כשאר הכוהנים.  ואם אמר לו, על מנת שהמעשרות לי ולבני--מת הוא, ייטלם בנו.  על מנת שהמעשרות שלי, כל זמן שהיא לפניך--מכרה לאחר--אף על פי שחזר ולקחה, אין לכוהן אותם המעשרות.</P>
<A NAME="21"> </A>
<P><B>כא</B>  [כ] ישראל שקיבל שדה מכוהן ולוי ואמר לו, על מנת שהמעשרות שלי ארבע או חמש שנים--מותר.  על מנת שהן שלי לעולם--אסור, שאין כוהן עושה כוהן.</P>
<A NAME="22"> </A>
<P><B>כב</B>  וכן בן לוי שהיה עליו חוב לישראל--לא יהיה ישראל זה גובה מאחרים, ומפריש עד שייפרע כנגד חובו:  שאין לוי זה עושה בעל חוב שלו כלוי אחר, שיגבה מעשר מאחרים.</P>
<A NAME="23"> </A>
<P><B>כג</B>  [כא] ישראל שירש טבל ממורח מאבי אימו כוהן, ואותו אבי אימו ירשו מאבי אימו ישראל--הרי זה מפריש ממנו מעשרותיו, והן שלו:  שהמתנות הראויות להיתרם--כמו שהורמו הן, אף על פי שעדיין לא הורמו.</P>
<A NAME="24"> </A>
<P><B>כד</B>  [כב] הנותן שדהו בקבלה לגוי, או למי שאינו נאמן על המעשרות--אף על פי שלא באו לעונת המעשרות, צריך לעשר על ידם.  נתנה לעם הארץ--עד שלא באו לעונת המעשרות, אינו צריך לעשר על ידם; ומשבאו לעונת המעשרות, צריך לעשר על ידם.  כיצד הוא עושה:  עומד על הגורן, ונוטל; ואינו חושש למה שאכלו, שאין אנו אחראין להם.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7400.htm">הלכות מעשר</A> - <A HREF="74.htm">הכול</A><BR>פרק
<A HREF="7401.htm">א</A>
<A HREF="7402.htm">ב</A>
<A HREF="7403.htm">ג</A>
<A HREF="7404.htm">ד</A>
<A HREF="7405.htm">ה</A>
ו
<A HREF="7407.htm">ז</A>
<A HREF="7408.htm">ח</A>
<A HREF="7409.htm">ט</A>
<A HREF="7410.htm">י</A>
<A HREF="7411.htm">יא</A>
<A HREF="7412.htm">יב</A>
<A HREF="7413.htm">יג</A>
<A HREF="7414.htm">יד</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('7406')</SCRIPT></P>
</DIV></BODY></HTML>
