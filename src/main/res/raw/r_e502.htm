<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר שופטים - הלכות מלכים ומלחמות פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e500.htm">הלכות מלכים ומלחמות</A> - <A HREF="e5.htm">הכול</A><BR>פרק
<A HREF="e501.htm">א</A>
ב
<A HREF="e503.htm">ג</A>
<A HREF="e504.htm">ד</A>
<A HREF="e505.htm">ה</A>
<A HREF="e506.htm">ו</A>
<A HREF="e507.htm">ז</A>
<A HREF="e508.htm">ח</A>
<A HREF="e509.htm">ט</A>
<A HREF="e510.htm">י</A>
<A HREF="e511.htm">יא</A>
<A HREF="e512.htm">יב</A>
</P>
<HR>
<H2>הלכות מלכים ומלחמות פרק ב</H2>
<A NAME="1"> </A>
<P><B>א</B>  כבוד גדול נוהגין במלך, ומשימין לו אימה ויראה בלב כל אדם--שנאמר "שום תשים עליך מלך" (<A HREF="t/t0517.htm#15">דברים יז,טו</A>), שתהיה אימתו עליך.  אין רוכבין על סוסו, ואין יושבין על כיסאו, ואין משתמשין בשרביטו, ולא בכתרו, ולא באחד מכל כלי תשמישו; וכשהוא מת, כולן נשרפין לפניו.</P>
<A NAME="2"> </A>
<P><B>ב</B>  וכן לא ישתמש בעבדיו ושפחותיו ושמשיו, אלא מלך אחר; לפיכך אבישג הייתה מותרת לשלמה, ואסורה לאדונייה.  [ב] אבל אשתו של מלך, אינה נבעלת לאחר לעולם:  אפילו המלך, אינו נושא אלמנתו או גרושתו של מלך אחר.</P>
<A NAME="3"> </A>
<P><B>ג</B>  ואסור לראות אותו כשהוא ערום, ולא כשהוא מסתפר, ולא כשהוא בבית המרחץ, ולא כשהוא מסתפג.  ואינו חולץ--שנאמר "וירקה בפניו" (<A HREF="t/t0525.htm#9">דברים כה,ט</A>), וזה ביזיון; ואפילו רצה, אין שומעין לו--שהמלך שמחל על כבודו, אין כבודו מחול.  והואיל ואינו חולץ, אינו מייבם; וכן כיון שאי אפשר לייבם את אשתו--כך אין חולצין לה, אלא תשב לעולם בזיקתה.</P>
<A NAME="4"> </A>
<P><B>ד</B>  מת לו מת, אינו יוצא מפתח פלטורין שלו.  וכשמברין אותו--כל העם מסובין על הארץ, והוא מסב על הדרגש.  ואם נכנס לעזרה, והיה מזרע דויד--יישב:  שאין ישיבה בעזרה אלא למלכי בית דויד בלבד, שנאמר "ויבוא המלך דויד, ויישב לפני ה'" (<A HREF="t/t08b07.htm#18">שמואל ב ז,יח</A>; <A HREF="t/t25a17.htm#16">דברי הימים א יז,טז</A>).</P>
<A NAME="5"> </A>
<P><B>ה</B>  המלך מסתפר בכל יום, ומתקן עצמו, ומתנאה בלבושין מפוארין--שנאמר "מלך ביופייו, תחזינה עיניך" (<A HREF="t/t1033.htm#17">ישעיהו לג,יז</A>).  ויושב על כיסא מלכות בפלטורין שלו, ומשים כתר בראשו.  וכל העם באין אליו, בעת שירצה; ועומדין לפניו, ומשתחווים ארצה.</P>
<A NAME="6"> </A>
<P><B>ו</B>  אפילו נביא עומד לפני המלך, ומשתחווה לו ארצה--שנאמר "הנה נתן הנביא; ויבוא לפני המלך, וישתחו למלך על פניו ארצה" (<A HREF="t/t09a01.htm#23">ראה מלכים א א,כג</A>).  אבל כוהן גדול אינו בא לפני המלך, אלא אם רצה; ואינו עומד לפניו, אלא המלך עומד לפני כוהן גדול--שנאמר "ולפני אלעזר הכוהן יעמוד, ושאל לו" (<A HREF="t/t0427.htm#21">במדבר כז,כא</A>).  אף על פי כן מצוה על כוהן גדול לכבד את המלך, ולהושיבו, ולעמוד מפניו, כשיבוא לו.  ולא יעמוד המלך לפניו, אלא כשישאל לו במשפט האורים.</P>
<A NAME="7"> </A>
<P><B>ז</B>  וכן מצוה על המלך לכבד לומדי התורה, וכשייכנסו לפניו סנהדרין וחכמי ישראל, יעמוד לפניהם, ויושיבם בצידו.  וכן היה אסא מלך יהודה עושה--אפילו לתלמיד חכמים, היה עומד מכיסאו ומנשקו וקורא לו רבי ומרי.</P>
<A NAME="8"> </A>
<P><B>ח</B>  במה דברים אמורים, בזמן שיהיה המלך בביתו לבדו הוא ועבדיו, יעשה זה וכיוצא בו בצנעה.  אבל בפרהסיה בפני העם--לא יעשה, ולא יעמוד מפני אדם, ולא ידבר רכות, ולא יקרא לאדם אלא בשמו, כדי שתהיה יראתו בלב הכול.</P>
<A NAME="9"> </A>
<P><B>ט</B>  [ו] כדרך שחלק לו הכתוב הכבוד הגדול, וחייב הכול בכבודו--כך ציווה להיות ליבו בקרבו שפל וחלל, שנאמר "וליבי, חלל בקרבי" (<A HREF="t/t26a9.htm#22">תהילים קט,כב</A>).  ולא ינהוג גסות לב בישראל יתר מדיי, שנאמר "לבלתי רום לבבו מאחיו" (<A HREF="t/t0517.htm#20">דברים יז,כ</A>).</P>
<A NAME="10"> </A>
<P><B>י</B>  ויהיה חונן ומרחם לקטנם וגדולם, וייצא ויבוא בחפציהם ובטובתם, ויחוס על כבוד קטן שבקטניהם.  וכשמדבר אל כל הקהל בלשון רבים, ידבר רכות--שנאמר "שמעוני אחיי ועמי" (<A HREF="t/t25a28.htm#2">דברי הימים א כח,ב</A>), ואומר "אם תהיה לעבד לעם הזה" (<A HREF="t/t09a12.htm#7">ראה מלכים א יב,ז</A>).</P>
<A NAME="11"> </A>
<P><B>יא</B>  לעולם יתנהג בענווה יתרה--אין לנו גדול ממשה רבנו, והרי הוא אומר "ונחנו מה" (<A HREF="t/t0216.htm#7">שמות טז,ז</A>; <A HREF="t/t0216.htm#8">שמות טז,ח</A>).  ויסבול טורחם ומשאם ותלונותם וקצפם "כאשר יישא האומן את היונק" (<A HREF="t/t0411.htm#12">במדבר יא,יב</A>).  רועה קראו הכתוב, "לרעות, ביעקוב עבדו" (<A HREF="t/t2678.htm#71">ראה תהילים עח,עא</A>); ודרכו של רועה, מפורש בקבלה "כרועה, עדרו ירעה, בזרועו יקבץ טלאים, ובחיקו יישא; עלות, ינהל" (<A HREF="t/t1040.htm#11">ישעיהו מ,יא</A>).
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e500.htm">הלכות מלכים ומלחמות</A> - <A HREF="e5.htm">הכול</A><BR>פרק
<A HREF="e501.htm">א</A>
ב
<A HREF="e503.htm">ג</A>
<A HREF="e504.htm">ד</A>
<A HREF="e505.htm">ה</A>
<A HREF="e506.htm">ו</A>
<A HREF="e507.htm">ז</A>
<A HREF="e508.htm">ח</A>
<A HREF="e509.htm">ט</A>
<A HREF="e510.htm">י</A>
<A HREF="e511.htm">יא</A>
<A HREF="e512.htm">יב</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('e502')</SCRIPT></P>
</DIV></BODY></HTML>
