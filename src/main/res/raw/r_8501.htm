<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות מעשה הקרבנות פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8500.htm">הלכות מעשה הקרבנות</A> - <A HREF="85.htm">הכול</A><BR>פרק
א
<A HREF="8502.htm">ב</A>
<A HREF="8503.htm">ג</A>
<A HREF="8504.htm">ד</A>
<A HREF="8505.htm">ה</A>
<A HREF="8506.htm">ו</A>
<A HREF="8507.htm">ז</A>
<A HREF="8508.htm">ח</A>
<A HREF="8509.htm">ט</A>
<A HREF="8510.htm">י</A>
<A HREF="8511.htm">יא</A>
<A HREF="8512.htm">יב</A>
<A HREF="8513.htm">יג</A>
<A HREF="8514.htm">יד</A>
<A HREF="8515.htm">טו</A>
<A HREF="8516.htm">טז</A>
<A HREF="8517.htm">יז</A>
<A HREF="8518.htm">יח</A>
<A HREF="8519.htm">יט</A>
</P>
<HR>
<H2>הלכות מעשה הקרבנות פרק א</H2>
<A NAME="1"> </A>
<P><B>א</B>  כל הקרבנות של מיני נפש חיה, באין מחמישה מינין בלבד--מן הבקר, ומן הכבשים, ומן העיזים, ומן התורים, ומן בני היונה.  [ב] וכל הקרבנות בין של ציבור בין של יחיד, ארבעה מינין--עולה, וחטאת, ואשם, ושלמים.  [ג] ועוד יש שם שלושה מיני קרבן יחיד--והן הפסח, והבכור, והמעשר.</P>
<A NAME="2"> </A>
<P><B>ב</B>  [ד] כל קרבנות הציבור, הן עולה או חטאת.  ואין בקרבנות הציבור שלמים, חוץ משני כבשים הבאים עם לחם התנופה בעצרת; והן הנקראין זבחי שלמי ציבור.  ואין הציבור מקריבין אשם לעולם, ולא עוף.</P>
<A NAME="3"> </A>
<P><B>ג</B>  [ה] קרבנות הציבור--הן שני תמידין של כל יום, ומוספי שבתות, וראשי חודשים, והמועדות, ושעיר חטאת של יום הכיפורים.  וכן אם שגגו בית דין, והורו בעבודה זרה--מביא כל שבט ושבט פר ושעיר, הפר עולה והשעיר חטאת; ואלו השעירים הן הנקראין שעירי עבודה זרה.  ואם שגגו, והורו בשאר המצוות כמו שיתבאר--מביאין פר לחטאת; והוא הנקרא פר העלם דבר של ציבור.</P>
<A NAME="4"> </A>
<P><B>ד</B>  [ו] קרבנות היחיד--הן הבכור, והמעשר; והפסח, והחגיגה והיא שלמים, והראייה והיא עולות; וקרבן הגר, והוא עולה מן הבהמה, או שני בני יונה או שתי תורים ושניהן עולה, או שתי בהמות, אחת עולה ואחת שלמים; והנודר או המתנדב עולה או שלמים; ושלמים הבאין עם הלחם, הן הנקראין תודה.</P>
<A NAME="5"> </A>
<P><B>ה</B>  וכן קרבנות הנזיר, והן עולה וחטאת ושלמים; וקרבנות מצורע, והן חטאת ואשם ועולה; וקרבנות זבים ויולדות, והן חטאת ועולה; וקרבן השוגג במצות לא תעשה שיש בה כרת, והוא חטאת; ואם נסתפק לו אם עשה או לא עשה אותו החטא--מביא אשם, והוא הנקרא אשם תלוי; ויש עבירות שמביא עליהן אשם, והוא הנקרא אשם ודאי.</P>
<A NAME="6"> </A>
<P><B>ו</B>  וכן איל העולה ופר החטאת, שמקריב כוהן גדול משלו ביום הכיפורים--הרי הן קרבן יחיד; ופר זה, הוא הנקרא פר יום הכיפורים.  וכל אלו הקרבנות--מפורשין הן בתורה, וכל אחד מהן יתבארו דיניו במקומו.</P>
<A NAME="7"> </A>
<P><B>ז</B>  כל קרבנות היחיד--חייב באחריותן, ובאחריות נסכיהן:  חוץ מן הנדבה.  וכל קרבנות הציבור--אינן חייבין באחריותן, ולא באחריות נסכיהן; ואם קרב הזבח, חייבין באחריות נסכיהן.  וכן קרבן יחיד שקבוע לו זמן--הרי הוא כקרבן ציבור, ואינו חייב באחריותו.</P>
<A NAME="8"> </A>
<P><B>ח</B>  כל עולת בהמה, אינה באה אלא מן הזכרים בלבד; והיא באה מן הכבשים ומן העיזים ומן הבקר, בין גדולים בין קטנים, ומן התורים ומן בני יונה, ואחד בהן הזכר והנקבה.</P>
<A NAME="9"> </A>
<P><B>ט</B>  החטאת באה מחמשת המינים האלו--מן הזכרים ומן הנקבות, מן הגדולים ומן הקטנים.</P>
<A NAME="10"> </A>
<P><B>י</B>  האשם אינו בא אלא מזכרי כבשים בלבד--יש אשם בא מגדולי מין זה, ויש אשם בא מן הקטנים.</P>
<A NAME="11"> </A>
<P><B>יא</B>  השלמים באים מן הכבשים ומן העיזים ומן הבקר--מזכרים ומנקבות, מן הגדולים ומן הקטנים; ואין העוף בא שלמים.</P>
<A NAME="12"> </A>
<P><B>יב</B>  הקטנים--הם מבן שמונת ימים, עד שנה תמימה מיום ליום; אם נתעברה שנה, נתעברה לו.  והגדולים--בבקר, עד שלוש שנים שלמות מיום ליום; ובצאן, עד שתי שנים שלמות מיום ליום; יתר על זה--הרי הוא זקן, ואין מקריבין אותו.</P>
<A NAME="13"> </A>
<P><B>יג</B>  [יב] אף על פי שכל הקרבנות כשרין מיום השמיני והלאה--אין מקריבין לכתחילה, אלא מיום שלושים והלאה:  חוץ מן הבכור, ומן הפסח, ומן המעשר--שאם רצה להקריבן בשמיני לכתחילה, מקריב.</P>
<A NAME="14"> </A>
<P><B>יד</B>  [יג] שעות מונין לקודשים; ואם הוסיפו שעה אחת, או פחתו שעה--פסולין.  כיצד:  קרבן שמצותו להיות בן שנה--אם הוסיף על השנה שעה אחת, נפסל.  אפילו היה בן שנה בשעת שחיטה, והוסיף על השנה בשעת זריקה--נפסל:  עד שיהיה בן שנה, עד שעת זריקה.  וכן בכל הזבחים.</P>
<A NAME="15"> </A>
<P><B>טו</B>  [יד] כל מקום שנאמר בתורה כבש או כשבה או כבשים, הרי אלו בני שנה.  וכל מקום שנאמר איל או אילים, הם הזכרים בני שנתיים.  ומאימתיי ייקרא איל:  משייכנס בשנה שנייה אחד ושלושים יום; אבל ביום שלושים אינו כשר--לא לכבש ולא לאיל, והוא הנקרא פלגס.  וכל מקום שנאמר בו עגל, הרי זה בן שנה; פר, בן שנתיים.  שעיר עיזים, בן שתיים; כל שנה שנייה, הוא נקרא שעיר.</P>
<A NAME="16"> </A>
<P><B>טז</B>  [טו] כל קרבנות הציבור, זכרים.  וכל חטאות של ציבור--מן העז או מן הבקר, ואין בהן מן הכבשים; וכל עולות הציבור--מן הכבשים ומן הבקר, ואין להן עולה מן העז.</P>
<A NAME="17"> </A>
<P><B>יז</B>  כל חטאת יחיד--נקבה, ותיאכל לכוהנים; ואינה באה מן הבקר:  חוץ משלוש חטאות--חטאת נשיא, שהיא עז ונאכלת; וחטאת כוהן משיח, שהיא פר ונשרפת--והוא הנקרא פר הבא על כל המצוות; והשלישית--פר שמביא כוהן גדול ביום הכיפורים, והוא חטאת ונשרף.</P>
<A NAME="18"> </A>
<P><B>יח</B>  [טז] כל חטאות של ציבור נאכלות--חוץ משעיר של יום הכיפורים, שחברו משתלח; וכן שעירי עבודה זרה ופר העלם, נשרפין.  ופר הבא על כל המצוות ופר העלם, נקראים פרים הנשרפין; ושעירי עבודה זרה, נקראים שעירים הנשרפין.  הא למדת שחמש חטאות הם הנשרפות--שתיים ליחיד, ושלוש לציבור.</P>
<A NAME="19"> </A>
<P><B>יט</B>  [יז] כל הקרבנות האלו, נקראים זבחים.  וכל העולות והחטאות והאשמות ושני כבשי שלמים של עצרת, נקראים קודשי קודשים; אבל שלמים של יחיד והבכור והמעשר והפסח, נקראים קודשים קלים.</P>
<A NAME="20"> </A>
<P><B>כ</B>  [יח] האברים ששורפין אותן על גבי המזבח מן החטאות הנאכלות, ומן האשמות, ומן השלמים--הן הנקראין אימורין; ואלו הן האימורין של שור או של עז--החלב שעל הקרב, ובכללו חלב שעל גבי הקיבה, ושתי הכליות בחלב שעליהן עם החלב אשר על הכסלים, ויותרת הכבד, ונוטל מן הכבד מעט עם היותרת.</P>
<A NAME="21"> </A>
<P><B>כא</B>  ואם היה הקרבן ממין הכבשים--מוסיף על אלו, האליה תמימה, עם חוליות מן השדרה עד מקום הכליות, שנאמר "לעומת העצה יסירנה" (<A HREF="t/t0303.htm#9">ויקרא ג,ט</A>).  וכל האימורין, נשרפין על מזבח החיצון.</P>
<A NAME="22"> </A>
<P><B>כב</B>  [יט] הייתה הבהמה מעוברת--אף על פי שכלו חודשיו של עובר, ואפילו נמצא חי--אינו מעלה חלבו עם חלב אימו, אלא חלב אימו בלבד; והרי העובר, כאחד מאבריה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8500.htm">הלכות מעשה הקרבנות</A> - <A HREF="85.htm">הכול</A><BR>פרק
א
<A HREF="8502.htm">ב</A>
<A HREF="8503.htm">ג</A>
<A HREF="8504.htm">ד</A>
<A HREF="8505.htm">ה</A>
<A HREF="8506.htm">ו</A>
<A HREF="8507.htm">ז</A>
<A HREF="8508.htm">ח</A>
<A HREF="8509.htm">ט</A>
<A HREF="8510.htm">י</A>
<A HREF="8511.htm">יא</A>
<A HREF="8512.htm">יב</A>
<A HREF="8513.htm">יג</A>
<A HREF="8514.htm">יד</A>
<A HREF="8515.htm">טו</A>
<A HREF="8516.htm">טז</A>
<A HREF="8517.htm">יז</A>
<A HREF="8518.htm">יח</A>
<A HREF="8519.htm">יט</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('8501')</SCRIPT></P>
</DIV></BODY></HTML>
