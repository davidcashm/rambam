<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר נזקים - הלכות נזקי ממון פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b100.htm">הלכות נזקי ממון</A> - <A HREF="b1.htm">הכול</A><BR>פרק
<A HREF="b101.htm">א</A>
<A HREF="b102.htm">ב</A>
ג
<A HREF="b104.htm">ד</A>
<A HREF="b105.htm">ה</A>
<A HREF="b106.htm">ו</A>
<A HREF="b107.htm">ז</A>
<A HREF="b108.htm">ח</A>
<A HREF="b109.htm">ט</A>
<A HREF="b110.htm">י</A>
<A HREF="b111.htm">יא</A>
<A HREF="b112.htm">יב</A>
<A HREF="b113.htm">יג</A>
<A HREF="b114.htm">יד</A>
</P>
<HR>
<H2>הלכות נזקי ממון פרק ג</H2>
<A NAME="1"> </A>
<P><B>א</B>  הבהמה מועדת לאכול פירות או ירקות וכיוצא בהן.  לפיכך אם נכנסה לרשות הניזק, ואכלה דברים שדרכה לאוכלם--משלם נזק שלם, שנאמר "וביער בשדה אחר--מיטב שדהו ומיטב כרמו, ישלם" (<A HREF="t/t0222.htm#4">שמות כב,ד</A>).  ואם אכלה אותן ברשות הרבים, פטור; ואם נהנת--משלם מה שנהנת, לא מה שהזיקה.</P>
<A NAME="2"> </A>
<P><B>ב</B>  כיצד:  נכנסה לרשות הניזק, ואכלה שומשמין או לוט וכיוצא בהם בשווה דינר--משלם דינר.  ואם אכלה אותן ברשות הרבים, ונהנת--רואין אותן כאילו הן שעורים או עמיר, ומשלם דמי עמיר או דמי שעורים בזול; [ג] אכלה אוכלין הרעים לה, כגון שאכלה חיטין--הואיל ולא נהנת, פטור.</P>
<A NAME="3"> </A>
<P><B>ג</B>  אכלה אוכלין שאין דרכה לאוכלן, כגון שאכלה כסות או כלים--בין ברשות הניזק, בין ברשות הרבים--משלם חצי נזק:  שזה שינוי הוא, ודרך בני אדם להניח כליהם וכסותן ברשות הרבים עד שינוחו מעט.</P>
<A NAME="4"> </A>
<P><B>ד</B>  בהמה שהייתה עומדת ברשות הניזק, ותלשה פירות מרשות הרבים, ואכלתן ברשות הניזק--הרי הדבר ספק.  לפיכך אינה משלמת אלא מה שנהנת; ואם תפס הניזק כמה שהזיקה--אין מוציאין מידו, שהרי ברשותו אכלה.</P>
<A NAME="5"> </A>
<P><B>ה</B>  כלב שנכנס לחצר, ונטל פת או בשר, והוציאן לרשות הרבים או לחצר אחרת, ואכלן שם--משלם מה שנהנה.  אכלן בשדה של בעל החצר--משלם נזק שלם כאילו אכלן בתוך החצר, שהרי ברשות הניזק אכל.  וכן כל כיוצא בזה.</P>
<A NAME="6"> </A>
<P><B>ו</B>  בהמה שאכלה אוכלין שאין דרכה לאוכלן, אבל אוכלת היא אותן על ידי הדוחק--כגון פרה שאכלה שעורים, וחמור שאכל כרשינים או דגים, וחזיר שאכל חתיכת בשר, וכלב שלקק את השמן, וחתול שאכל תמרים, וכן כל כיוצא באלו--אם אכלה ברשות הניזק, משלם נזק שלם.  וברשות הרבים, פטור; ואם נהנת, משלם מה שנהנת.</P>
<A NAME="7"> </A>
<P><B>ז</B>  חיה שנכנסה לרשות הניזק, וטרפה ואכלה בהמה או בשר--משלם נזק שלם, שזה הוא דרכה.  אבל כלב שאכל כבשים קטנים, או חתול שאכל תרנגולים גדולים--הרי זה שינוי, ומשלם חצי נזק.</P>
<A NAME="8"> </A>
<P><B>ח</B>  סל שיש בו לחם, ונכנס חמור ושיבר הסל ואכל הלחם--משלם על הסל ועל הלחם נזק שלם, שזה הוא דרכו.  וכן שעיר עיזים שראה לפת וכיוצא בו על פי החבית, ונסתבך בחבית ואכל את הלפת ושיבר את החבית--משלם על שניהן נזק שלם:  כשם שדרכו לאכול, כך דרכו להיתלות בכלים ולעלות כדי לאכול.  וכן כל כיוצא בזה.</P>
<A NAME="9"> </A>
<P><B>ט</B>  אבל אם נכנס החמור, ואכל את הלחם, ואחר כך שיבר את הסל ואכלו--על הלחם משלם נזק שלם, ועל הסל חצי נזק.  וכן כל כיוצא בזה.</P>
<A NAME="10"> </A>
<P><B>י</B>  [ט] בהמה שאכלה מתוך הרחבה, בין דרך הליכתה בין שעמדה ואכלה--משלם מה שנהנת:  ואפילו חזרה על צידי הרחבה, ואכלה מהן.  אבל אם הניחה את הרחבה, והלכה ועמדה בצידי הרחבה ואכלה--משלם מה שהזיקה.  אכלה מפתח החנות, משלם מה שנהנת; מתוך החנות, משלם מה שהזיקה.</P>
<A NAME="11"> </A>
<P><B>יא</B>  [י] הייתה מהלכת ברשות הרבים, ופשטה צווארה ואכלה מעל גבי חברתה, ואפילו עמדה--משלם מה שנהנת, שכן דרך הבהמות לאכול זו מעל גבי זו.  ואם קפצה, ואכלה על גבי חברתה--משלם מה שהזיקה, שגבי חברתה כחצר הניזק הוא חשוב.</P>
<A NAME="12"> </A>
<P><B>יב</B>  [יא] בהמה שהוחלקה באבן או במימי רגליה, ונפלה לגינה, ונחבטה על גבי פירות וירקות, או שאכלה--משלם מה שנהנת:  אפילו הלכה מערוגה לערוגה, ואפילו נשארה שם כל היום כולו--אינו משלם אלא מה שנהנת.  ומה הניה יש לה בחביטה--שהרי מצאה מקום רך, ולא נתרסקו אבריה.  אבל אם ירדה כדרכה ואכלה, משלם מה שהזיקה; ואפילו טינפה פירות במי לידה--משלם מה שהזיקה, מפני שתחילתו בפשיעה.  וכן אם דחפתה חברתה, ונפלה--משלם מה שהזיקה:  מפני שהיה לו להעבירן אחת אחת, כדי שלא ידחפו זו את זו.</P>
<A NAME="13"> </A>
<P><B>יג</B>  [יב] הוחלקה, ונפלה, ויצאת, וחזרה לגינה--אף על פי שחזרה שלא לדעת הבעלים, משלם מה שהזיקה:  מפני שהיה לו לשומרה שלא תחזור--שהדבר ידוע שכיון שידעה דרך הגינה, הרי היא חוזרת מאליה.</P>
<A NAME="14"> </A>
<P><B>יד</B>  [יג] הקדר שהכניס קדירותיו לחצר בעל הבית שלא ברשות, ושיברתן בהמתו של בעל הבית--פטור.  ואם הוזקה בהן, בעל הקדירות חייב; ואם הכניס ברשות, פטור.  ואם קיבל עליו בעל הבית לשמור את הקדירות, בעל הבית חייב.</P>
<A NAME="15"> </A>
<P><B>טו</B>  [יד] וכן אם הכניס פירותיו לחצר בעל הבית שלא ברשות, ואכלתן בהמתו של בעל הבית--פטור.  ואם הוחלקה בהן, והוזקה--בעל הפירות חייב; ואם הכניס ברשות, פטור.  ואם קיבל עליו בעל הבית לשמור את הפירות, בעל הבית חייב.</P>
<A NAME="16"> </A>
<P><B>טז</B>  הכניסן שלא ברשות, ואכלתן בהמתו של בעל הבית, והוזקה באכילתן--בעל הפירות פטור, מפני שהיה לה שלא תאכל.  ואם הכניסן ברשות, והניחו בעלי החצר את זה שהרשוהו בחצר לשומרה, ואכלתן בהמתו של בעל הבית, והוזקה באכילתן--בעל הפירות חייב:  שכיון שראה הבהמה אוכלת דברים המזיקין לה והניחה, חייב--שהרי אין בעלי החצר מצויין שם, להעביר הבהמה מהן.</P>
<A NAME="17"> </A>
<P><B>יז</B>  ומעשה באישה שנכנסה לאפות בתנור בבית שכנותיה והניחוה, ונתעלמו כדי שלא יביטו בה בעת לישתה ואפייתה, ובא עז של בעל הבית, ואכל הבצק ומת; וחייבוה חכמים לשלם דמיו.  וכן כל כיוצא בזה.</P>
<A NAME="18"> </A>
<P><B>יח</B>  [טו] המגדיש בתוך שדה חברו שלא ברשות, ואכלתן בהמתו של בעל השדה--פטור.  ואם הוחלקה בהן, והוזקה--בעל הפירות חייב.  אכלתן, והוזקה באכילתן--פטור.  ואם הגדיש ברשות--בעל השדה חייב, אף על פי שלא קיבל עליו לשמור:  שהשומר בגרנות--כיון שאמר לו הגדש בכאן, כמי שאמר לו הגדש ואני אשמור לך הוא חשוב.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="b.htm">ספר נזקים</A> -
<A HREF="b100.htm">הלכות נזקי ממון</A> - <A HREF="b1.htm">הכול</A><BR>פרק
<A HREF="b101.htm">א</A>
<A HREF="b102.htm">ב</A>
ג
<A HREF="b104.htm">ד</A>
<A HREF="b105.htm">ה</A>
<A HREF="b106.htm">ו</A>
<A HREF="b107.htm">ז</A>
<A HREF="b108.htm">ח</A>
<A HREF="b109.htm">ט</A>
<A HREF="b110.htm">י</A>
<A HREF="b111.htm">יא</A>
<A HREF="b112.htm">יב</A>
<A HREF="b113.htm">יג</A>
<A HREF="b114.htm">יד</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('b103')</SCRIPT></P>
</DIV></BODY></HTML>
