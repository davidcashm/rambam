<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות ביאת המקדש פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8300.htm">הלכות ביאת המקדש</A> - <A HREF="83.htm">הכול</A><BR>פרק
<A HREF="8301.htm">א</A>
<A HREF="8302.htm">ב</A>
<A HREF="8303.htm">ג</A>
<A HREF="8304.htm">ד</A>
<A HREF="8305.htm">ה</A>
<A HREF="8306.htm">ו</A>
<A HREF="8307.htm">ז</A>
<A HREF="8308.htm">ח</A>
ט
</P>
<HR>
<H2>הלכות ביאת המקדש פרק ט</H2>
<A NAME="1"> </A>
<P><B>א</B>  זר שעבד במקדש--עבודתו פסולה, וחייב מיתה בידי שמיים:  שנאמר "והזר הקרב, יומת" (<A HREF="t/t0418.htm#7">במדבר יח,ז</A>)--מפי השמועה למדו שאין חיוב זה, אלא לקרב לעבודה.  והיכן הזהיר עליו, "וזר, לא יקרב אליכם" (<A HREF="t/t0418.htm#4">במדבר יח,ד</A>).</P>
<A NAME="2"> </A>
<P><B>ב</B>  איזה הוא זר:  כל שאינו מזרע אהרון הזכרים--שנאמר "וערכו, בני אהרון" (<A HREF="t/t0301.htm#8">ויקרא א,ח</A>), "בני אהרון" ולא בנות אהרון.</P>
<A NAME="3"> </A>
<P><B>ג</B>  [ב] אף על פי שהזרים מוזהרין שלא יתעסקו בעבודה מעבודות הקרבנות--אינן חייבין מיתה אלא על עבודה תמה, לא על עבודה שיש אחריה עבודה; ואין הזר חייב מיתה אלא על ארבע עבודות בלבד--על הזריקה, ועל ההקטרה, ועל ניסוך המים בחג, ועל ניסוך היין תמיד.</P>
<A NAME="4"> </A>
<P><B>ד</B>  [ג] כיצד על הזריקה:  בין שזרק בפנים, בין שזרק בחוץ, בין שהזה הזיה אחת מכל הזיות הדם, בין שהזה הזיה אחת מכל הזיות קרבנות מצורע--הרי זה חייב מיתה.</P>
<A NAME="5"> </A>
<P><B>ה</B>  [ד] כיצד על ההקטרה:  הקטיר אברים או קומץ או לבונה על המזבח, אפילו היפך באברים שלא נתאכלו וקירב שריפתן--חייב מיתה:  והוא, שיקטיר כזית.  וכן אם הקטיר קטורת על מזבח הזהב--משיקטיר כזית, חייב; אבל המקטיר קטורת של יום הכיפורים בקודש הקודשים--אינו חייב מיתה עליה עד שיקטיר מלוא חופניו, השיעור המפורש בתורה.  [ה] והמסדר שני גזרי עצים על המערכה--הרי הוא כמקטיר אברים, וחייב מיתה:  שהעצים קרבן הן.</P>
<A NAME="6"> </A>
<P><B>ו</B>  אבל היוצק, והבולל, והפותת, והמולח, והמניף, והמגיש, והמסדר את לחם הפנים או את הבזיכין על השולחן, והמטיב את הנרות, והמצית אש במזבח, והקומץ, והמקבל דמים--אף על פי שפסל, והרי הוא מוזהר על כל אלו, ולוקה--אינו חייב מיתה:  מפני שכל אחת מהן עבודה שיש אחריה עבודה, ואינה גמר עבודה.</P>
<A NAME="7"> </A>
<P><B>ז</B>  [ו] שחיטת הקודשים--כשרה בזרים, אפילו קודשי קודשים, בין קודשי יחיד, בין קודשי ציבור:  שנאמר "ושחט את בן הבקר, לפני ה'; והקריבו בני אהרון . . ." (<A HREF="t/t0301.htm#5">ויקרא א,ה</A>), מקבלה ואילך מצות כהונה.  וכן ההפשט, והניתוח, והולכת עצים למזבח--כשרה בזרים:  שנאמר באברים "והקריב הכוהן את הכול . . . המזבחה" (<A HREF="t/t0301.htm#13">ויקרא א,יג</A>), זו הולכת אברים לכבש--הולכת אברים היא שצריכה כהונה, אבל הולכת עצים אינה צריכה כהונה.</P>
<A NAME="8"> </A>
<P><B>ח</B>  [ז] וכן הדלקת הנרות, כשרה בזרים; לפיכך אם הטיב הכוהן הנרות, והוציאן לחוץ--מותר לזר להדליקן.</P>
<A NAME="9"> </A>
<P><B>ט</B>  [ח] הרמת הדשן צריכה כוהן, שנאמר "ולבש הכוהן מידו בד . . ." (<A HREF="t/t0306.htm#3">ויקרא ו,ג</A>).  ואם הרים ישראל, לוקה, ואינו חייב מיתה, אף על פי שאין אחריה עבודה--שנאמר "עבודת מתנה . . ." (<A HREF="t/t0418.htm#7">במדבר יח,ז</A>), עבודת מתנה הוא שתהיה בכוהן לבדו, ואם קרב לה הזר, חייב מיתה; אבל עבודת סילוק, אין חייבין עליה מיתה.  וכן אם דישן מזבח הפנימי והמנורה, אינו חייב מיתה.  [ט] סידר את המערכה--פורקה, וחוזר הכוהן וסודרה:  מפני שסידורה פסול.</P>
<A NAME="10"> </A>
<P><B>י</B>  הטמא ובעל מום ושלא רחוץ ידיים ורגליים, ששימשו במקדש--אינן חייבין, אלא על עבודות שהזר חייב עליהן מיתה; ועל שאר העבודות, באזהרה.</P>
<A NAME="11"> </A>
<P><B>יא</B>  כוהן טבול יום, ומחוסר כיפורים, שנטמא, והרי הוא מחוסר בגדים, ושלא רחוץ ידיים ורגליים, ועבד--חייב על כל אחת ואחת; ואם היה זר, אינו לוקה אלא אחת משום זרות.</P>
<A NAME="12"> </A>
<P><B>יב</B>  זר ששימש בשבת--חייב משום שבת, ומשום זרות; וכן בעל מום ששימש בטומאה--חייב משום טומאה, ומשום בעל מום.</P>
<A NAME="13"> </A>
<P><B>יג</B>  כל כוהן שעבד עבודה זרה, בין במזיד בין בשוגג--אף על פי שחזר בתשובה גמורה--הרי זה לא ישמש במקדש לעולם, שנאמר "לא ייגשו אליי, לכהן לי" (<A HREF="t/t1244.htm#13">יחזקאל מד,יג</A>).  אחד העובד אותה בשירות, כגון שנעשה כומר לעבודה זרה, או המשתחווה לה, או המודה בה וקיבלה עליו באלוה--הרי זה פסול לעולם.</P>
<A NAME="14"> </A>
<P><B>יד</B>  עבר והקריב--אין קרבנו ריח ניחוח, אף על פי שהיה שוגג בעת ששירת או שהשתחווה או שהודה.  אבל השוחט לעבודה זרה בשוגג--אם עבר והקריב, קרבנו ריח ניחוח ונתקבל:  שהרי לא שירת, ולא נעשה כומר, אלא שחט בלבד, והוא שוגג.  ואף על פי כן, לכתחילה לא יעבוד.</P>
<A NAME="15"> </A>
<P><B>טו</B>  [יד] מי שעבר, ועשה בית חוץ למקדש להקריב בו קרבנות לה'--אינו כבית עבודה זרה; ואף על פי כן, כל כוהן ששימש בבית כזה--לא ישמש במקדש לעולם.  וכן כלים שנשתמשו בהן שם--לא ישתמשו בהן במקדש לעולם, אלא ייגנזו.  וייראה לי שאם עבד כוהן ששימש שם, במקדש--לא פסל.</P>
<A NAME="16"> </A>
<P><B>טז</B>  [טו] נמצאו כל הפסולין לעבודה, שמונה עשר; ואלו הן:  (א) העובד עבודה זרה; (ב) הזר; (ג) בעל מום; (ד) הערל; (ה) הטמא; (ו) טבול יום; (ז) מחוסר כיפורים; (ח) האונן; (ט) השיכור; (י) מחוסר בגדים; (יא) יתר בגדים; (יב) פרום בגדים; (יג) פרוע ראש; (יד) שלא רחץ ידיים ורגליים; (טו) היושב; (טז) מי שיש בין רגלו ובין הארץ דבר חוצץ; (יז) מי שיש בין ידו ובין הכלי דבר חוצץ; (יח) מי שעבד בשמאלו.  כל אלו פסולין לעבודה; ואם עבדו, חיללו:  חוץ מפרוע ראש, וקרוע בגדים, והשוחט לעבודה זרה בשוגג--שאם עבדו, עבודתן כשרה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8300.htm">הלכות ביאת המקדש</A> - <A HREF="83.htm">הכול</A><BR>פרק
<A HREF="8301.htm">א</A>
<A HREF="8302.htm">ב</A>
<A HREF="8303.htm">ג</A>
<A HREF="8304.htm">ד</A>
<A HREF="8305.htm">ה</A>
<A HREF="8306.htm">ו</A>
<A HREF="8307.htm">ז</A>
<A HREF="8308.htm">ח</A>
ט
</P>
<HR>
<P>יש לך שאלה או הערה?  <SCRIPT TYPE="text/javascript">email('8309')</SCRIPT></P>
</DIV></BODY></HTML>
