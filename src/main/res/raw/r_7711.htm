<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2010 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זרעים - הלכות שמיטה ויובל פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7700.htm">הלכות שמיטה ויובל</A> - <A HREF="77.htm">הכול</A><BR>פרק
<A HREF="7701.htm">א</A>
<A HREF="7702.htm">ב</A>
<A HREF="7703.htm">ג</A>
<A HREF="7704.htm">ד</A>
<A HREF="7705.htm">ה</A>
<A HREF="7706.htm">ו</A>
<A HREF="7707.htm">ז</A>
<A HREF="7708.htm">ח</A>
<A HREF="7709.htm">ט</A>
<A HREF="7710.htm">י</A>
יא
<A HREF="7712.htm">יב</A>
<A HREF="7713.htm">יג</A>
</P>
<HR>
<H2>הלכות שמיטה ויובל פרק יא</H2>
<A NAME="1"> </A>
<P><B>א</B>  ארץ ישראל המתחלקת לשבטים--אינה נמכרת לצמיתות, שנאמר "והארץ, לא תימכר לצמיתות" (<A HREF="t/t0325.htm#23">ויקרא כה,כג</A>).  ואם מכר לצמיתות, שניהם עוברין בלא תעשה; ואין מעשיהן מועילין, אלא תחזור השדה לבעליה ביובל.  [ב] והמוכר שדהו לשישים שנה, אינה יוצאה ביובל--שאין חוזר ביובל אלא דבר הנמכר סתם, או הנמכר לצמיתות.</P>
<A NAME="2"> </A>
<P><B>ב</B>  [ג] לא ימכור אדם ביתו או שדה אחוזתו, אף על פי שהם חוזרין אחר זמן--אלא אם כן העני, שנאמר "וכי ימוך אחיך, ומכר מאחוזתו" (<A HREF="t/t0325.htm#25">ראה ויקרא כה,כה</A>).  אבל למכור ולהניח הדמים בכיסו, או לעשות בהן סחורה, או ליקח בהן כלים ועבדים ובהמה--אינו רשאי:  אלא למזונות בלבד.  ואם עבר ומכר מכל מקום, הרי אלו מכורין.  [ד] ודנין בבית, דין בתי ערי חומה; ובשדה, דין שדה אחוזה.</P>
<A NAME="3"> </A>
<P><B>ג</B>  דין מוכר שדה אחוזתו--לחשב את הדמים, לפי השנים הנשארות ליובל; ובכל עת שירצה לפדות, מחשב עם הלוקח על השנים שאכל, וגורע מדמי המכר, ומחזיר לו את השאר.</P>
<A NAME="4"> </A>
<P><B>ד</B>  [ה] כיצד:  הרי שנשאר ליובל עשר שנים, ומכר לו שדהו במאה דינר, אכלה הלוקח שלוש שנים, ורצה המוכר לגאול--נותן לו שבעים דינר, ומחזיר שדהו; וכן אם אכלה שש שנים--נותן לו ארבעים דינר, ומחזיר שדהו.  לא גאלה, אלא הייתה ביד הלוקח עד שנת היובל--תחזור לבעלים בלא דמים, שנאמר "מספר תבואות, ימכור לך" (<A HREF="t/t0325.htm#15">ראה ויקרא כה,טו</A>; <A HREF="t/t0325.htm#16">ויקרא כה,טז</A>).</P>
<A NAME="5"> </A>
<P><B>ה</B>  [ו] מכרה לו והיא מלאה פירות, ולאחר שנים גאלה--אינו יכול לומר לו, החזירה לי מלאה פירות כמו שמכרתי לך.  לפיכך אם מכרה לו מלאה פירות לפני ראש השנה, וגאלה אחר שתי שנים--הרי זה אוכל שלוש תבואות בשתי השנים, ואינו מחשב עימו אלא לפי שתי שנים בלבד:  שנאמר "על פי השנים" (<A HREF="t/t0327.htm#18">ויקרא כז,יח</A>), לא על פי התבואות.</P>
<A NAME="6"> </A>
<P><B>ו</B>  [ז] הקנים והזמורות ופירות שקמה שבתוכה, הרי הן של לוקח כשאר הפירות שלה; אבל אילן שנכסח או שיבש, שניהן אסורין בו.  כיצד ייעשה--יימכר ויילקח בדמיו קרקע, והלוקח אוכל פירותיה, עד שתיגאל השדה מידו.</P>
<A NAME="7"> </A>
<P><B>ז</B>  [ח] הלוקח שדה אחוזה, ונטעה אילנות והשביחה--כשהיא חוזרת ביובל, שמין שבח האילנות שבתוכה; ונותן בעל השדה דמי השבח ללוקח, שנאמר "ויצא ממכר בית" (<A HREF="t/t0325.htm#33">ויקרא כה,לג</A>)--ממכר חוזר, ואין השבח חוזר.</P>
<A NAME="8"> </A>
<P><B>ח</B>  [ט] המוכר את שדהו בזמן שהיובל נוהג, כמו שביארנו--אינו מותר לגאול לפחות משתי שנים, שנאמר "במספר שני תבואות, ימכור לך" (<A HREF="t/t0325.htm#15">ויקרא כה,טו</A>); ואפילו רצה הלוקח, הרי זה אסור--שנאמר "במספר שנים אחר היובל, תקנה מאת עמיתך" (שם), אין פחות משתי שנים מעת לעת מיום המכירה.</P>
<A NAME="9"> </A>
<P><B>ט</B>  [י] וצריך שיאכל הלוקח שתי תבואות, בשתי השנים--ואחר כך יגאל, שנאמר "שני תבואות" (<A HREF="t/t0325.htm#15">ויקרא כה,טו</A>); לפיכך אם הייתה אחת משתי השנים שביעית, או שנת שידפון או יירקון--אינה עולה מן המניין.  [יא] הניחה הלוקח בורה שנה ואכלה שנה, או אכלה שנה ונרה שנה לזורעה ולא זרעה--הרי אלו עולין למניין.</P>
<A NAME="10"> </A>
<P><B>י</B>  מכרה בשנת יובל עצמה--אינה נמכרת, והדמים חוזרין לבעלים.  [יב] מכרה שנה אחת לפני היובל--הרי הלוקח אוכל אותה שנה שנייה אחר היובל, שנאמר "שני תבואות" (<A HREF="t/t0325.htm#15">ויקרא כה,טו</A>).</P>
<A NAME="11"> </A>
<P><B>יא</B>  [יג] מכר נקעים מלאים מים, או סלעים שאינם ראויין לזריעה--הרי זה פודה בפחות משתי שנים:  שנאמר "במספר שני תבואות" (<A HREF="t/t0325.htm#15">ויקרא כה,טו</A>)--שדה הראויה לתבואה, היא שאינה נגאלת אלא אחר שתי שנים.  ואם לא נגאלה--אף על פי שאינה ראויה לזריעה, חוזרת לבעלים ביובל.</P>
<A NAME="12"> </A>
<P><B>יב</B>  [יד] מכר אילנות--אין נגאלין לפחות משתי שנים, שהרי ראויין לתבואות; ואם לא גאלן, אינן חוזרין לבעלים ביובל--שנאמר "ושב, לאחוזתו" (<A HREF="t/t0325.htm#27">ויקרא כה,כז</A>; <A HREF="t/t0325.htm#28">ויקרא כה,כח</A>), ולא לאילנות.</P>
<A NAME="13"> </A>
<P><B>יג</B>  [טו] מכר שדהו לראשון, ומכרה ראשון לשני, ושני לשלישי, אפילו מאה--בשנת היובל תחזור לאדון ראשון, שנאמר "בשנת היובל ישוב השדה, לאשר קנהו מאיתו--לאשר לו, אחוזת הארץ" (<A HREF="t/t0327.htm#24">ויקרא כז,כד</A>).</P>
<A NAME="14"> </A>
<P><B>יד</B>  [טז] מכרה לראשון במאה דינר, ומכרה הראשון לשני במאתיים, ורצה האדון לגאול--אינו מחשב אלא עם הראשון, שנאמר "לאיש אשר מכר לו" (<A HREF="t/t0325.htm#27">ויקרא כה,כז</A>).</P>
<A NAME="15"> </A>
<P><B>טו</B>  מכרה לראשון במאתיים, ומכרה הראשון לשני במאה--הרי זה מחשב עם האחרון.  וכן אם מכרה במאה, והשביחה ביד הלוקח, והרי היא ראויה להימכר במאתיים--מחשב לפי מה שמכר; ואם מכרה במאתיים, והכסיפה, והרי היא ראויה להימכר במאה--מחשב לפי מה שהיא:  לעולם מייפין כוח המוכר שדה אחוזה, ומריעין כוח הלוקח.</P>
<A NAME="16"> </A>
<P><B>טז</B>  [יז] המוכר שדה אחוזה, והיו לו שדות אחרות, ומכר מאותן השדות כדי לגאול שדה שמכר--אין שומעין לו:  שנאמר "ומצא כדי גאולתו" (<A HREF="t/t0325.htm#26">ויקרא כה,כו</A>), עד שימצא דבר שאינו מצוי לו בשעה שמכר.  וכן אם לווה לגאול, אין שומעין לו--שנאמר "והשיגה ידו" (שם), לא שילווה.</P>
<A NAME="17"> </A>
<P><B>יז</B>  [יח] מצא מעט, ורצה לגאול חצי השדה שמכר--אין שומעין לו:  שנאמר "כדי גאולתו" (<A HREF="t/t0325.htm#26">ויקרא כה,כו</A>)--או גואל את כולה, או אינו גואל.  ואם רצו קרוביו לגאול--גואלים, שנאמר "או דודו או בן דודו, יגאלנו" (<A HREF="t/t0325.htm#49">ויקרא כה,מט</A>).</P>
<A NAME="18"> </A>
<P><B>יח</B>  [יט] הנותן שדהו מתנה, הרי זו חוזרת לו ביובל--שנאמר "תשובו, איש אל אחוזתו" (<A HREF="t/t0325.htm#13">ויקרא כה,יג</A>), לרבות את המתנה.</P>
<A NAME="19"> </A>
<P><B>יט</B>  [כ] האחין שחלקו--כלקוחות הן, ומחזירין זה לזה חלקו ביובל; ולא תיבטל חלוקתן מכמות שהייתה.  וכן הבכור והמייבם אשת אחיו--מחזיר ביובל חלק שנטל, ונוטל החלק שכנגדו.</P>
<A NAME="20"> </A>
<P><B>כ</B>  [כא] אבל היורש את אשתו--אף על פי שירושת הבעל מדבריהם--עשו חיזוק לדבריהם כשל תורה, ואינו מחזיר ביובל.  ואם ירש ממנה בית הקברות--יחזיר לבני משפחה, משום פגם משפחה; וייתנו לו דמיה, ומנכין לו דמי קבר אשתו--שהרי חייב בקבורתה.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7700.htm">הלכות שמיטה ויובל</A> - <A HREF="77.htm">הכול</A><BR>פרק
<A HREF="7701.htm">א</A>
<A HREF="7702.htm">ב</A>
<A HREF="7703.htm">ג</A>
<A HREF="7704.htm">ד</A>
<A HREF="7705.htm">ה</A>
<A HREF="7706.htm">ו</A>
<A HREF="7707.htm">ז</A>
<A HREF="7708.htm">ח</A>
<A HREF="7709.htm">ט</A>
<A HREF="7710.htm">י</A>
יא
<A HREF="7712.htm">יב</A>
<A HREF="7713.htm">יג</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('7711')</SCRIPT></P>
</DIV></BODY></HTML>
