<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות כלים פרק יט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a700.htm">הלכות כלים</A> - <A HREF="a7.htm">הכול</A><BR>פרק
<A HREF="a701.htm">א</A>
<A HREF="a702.htm">ב</A>
<A HREF="a703.htm">ג</A>
<A HREF="a704.htm">ד</A>
<A HREF="a705.htm">ה</A>
<A HREF="a706.htm">ו</A>
<A HREF="a707.htm">ז</A>
<A HREF="a708.htm">ח</A>
<A HREF="a709.htm">ט</A>
<A HREF="a710.htm">י</A>
<A HREF="a711.htm">יא</A>
<A HREF="a712.htm">יב</A>
<A HREF="a713.htm">יג</A>
<A HREF="a714.htm">יד</A>
<A HREF="a715.htm">טו</A>
<A HREF="a716.htm">טז</A>
<A HREF="a717.htm">יז</A>
<A HREF="a718.htm">יח</A>
יט
<A HREF="a720.htm">כ</A>
<A HREF="a721.htm">כא</A>
<A HREF="a722.htm">כב</A>
<A HREF="a723.htm">כג</A>
<A HREF="a724.htm">כד</A>
<A HREF="a725.htm">כה</A>
<A HREF="a726.htm">כו</A>
<A HREF="a727.htm">כז</A>
<A HREF="a728.htm">כח</A>
</P>
<HR>
<H2>הלכות כלים פרק יט</H2>
<A NAME="1"> </A>
<P><B>א</B>  כמה שיעור השבר שיישבר כלי חרס ויטהר מטומאתו, אם היה טמא, או לא יקבל טומאה, אם היה טהור:  העשוי לאוכלין, משיינקב במוציא זיתים.  והעשוי למשקין, משיינקב במכניס משקין--כשמניחין אותו על המשקה, ייכנס המשקה לכלי מן הנקב.</P>
<A NAME="2"> </A>
<P><B>ב</B>  העשוי לכך ולכך, מטילין אותו לחומרו, והרי הוא מקבל טומאה, עד שיינקב במוציא זית.  ולא אמרו במוציא משקה אלא בגסטרה בלבד, לפי שהיא עשויה לקבל המשקין הנוזלים מן הכלים; ואם הוציאה משקין, הרי בטיל תשמישה.</P>
<A NAME="3"> </A>
<P><B>ג</B>  [ב] חמש מידות בכלי חרס:  ניקב במוציא משקה--טהר מלהיטמא משום גסטרה, ועדיין כלי הוא חשוב לקדש בו מי חטאת.</P>
<A NAME="4"> </A>
<P><B>ד</B>  ניקב בכונס משקה--אינו ראוי לקדש בו מי חטאת, ועדיין כלי הוא חשוב להכשיר בו הזרעים במשקין התלושין בו כמו שביארנו.</P>
<A NAME="5"> </A>
<P><B>ה</B>  ניקב בשורש קטן--אין המים שבתוכו מכשירין את הזרעים, והרי הן כמי שאינן בכלי; ועדיין כלי הוא לקבל בו זיתים, ומקבל טומאה.</P>
<A NAME="6"> </A>
<P><B>ו</B>  ניקב במוציא זיתים--טהר, והרי הוא ככלי גללים וכלי אבנים שאין מקבלין טומאה; ועדיין כלי הוא חשוב, להציל בצמיד פתיל:  עד שיפחת רובו, כמו שביארנו בטומאת מת.</P>
<A NAME="7"> </A>
<P><B>ז</B>  [ג] החבית, שיעורה באגוזים.  הלפס והקדירה, שיעורן בזיתים.  וכן עריבה של חרס, שיעורה בזיתים:  אפילו הייתה גדולה ומחזקת ארבעים סאה בלח, ונפחתה במוציא זיתים--אף על פי שהיא מוטה על צידה ולש בה, טהורה:  שמתחילתה, לא לכך נעשת.</P>
<A NAME="8"> </A>
<P><B>ח</B>  [ד] הפך והטני, שיעורן בשמן.  והצרצור, שיעורו במים.  [ה] נר שניטל פיו, טהור; ושל אדמה שהוסק פיו בפתילה, אינו מקבל טומאה, ואינו בכלל כלי חרס, עד שיוסק כולו בכבשן ככלי חרס.</P>
<A NAME="9"> </A>
<P><B>ט</B>  [ו] חבית שנפחתה, וכשמטין אותה על דופנה מקבלת, או שנחלקה כמין שתי עריבות--עדיין היא מקבלת טומאה; נתרעעה, ואינה יכולה להיטלטל בחצי קב גרוגרות--טהורה.</P>
<A NAME="10"> </A>
<P><B>י</B>  [ז] חבית שניטלו אוזניה--הרי היא כגסטרה, אפילו אוזן אחת; נסדקה למטה מאוזניה--אף על פי שאוזניה קיימות, הרי זו כגסטרה.  ואם מתחילה עשאה שלא באוזניים, נידונת כחבית.</P>
<A NAME="11"> </A>
<P><B>יא</B>  [ח] חבית שנסדקה בכבשן, ונמצאת שהיא שתי גסטריות--אם משנגמרה מלאכתה נסדקה, מקבלת כל גסטרה מהן טומאה; ואם קודם שתיגמר מלאכתה נסדקה, ואחר כך נשרפה בכבשן--הרי היא טהורה.</P>
<A NAME="12"> </A>
<P><B>יב</B>  והיאך ייוודע דבר זה:  אם היו שבריה שווין, ותוכה מאדים--עד שלא נגמרה מלאכתה, נסדקה; אין שבריה שווין, ואין תוכה מאדים--בידוע שאחר שנגמרה מלאכתה נשברה, ומקבלת טומאה כשאר שברי כלי חרס הראויין לתשמיש.</P>
<A NAME="13"> </A>
<P><B>יג</B>  [ט] גסטרה שנתרעעה, ואינה מקבלת משקין--אף על פי שמקבלת אוכלין, הרי זו טהורה:  שאינה עשויה אלא לקבל משקין הדולפין כמו שביארנו; ואם הייתה דולפת, אין עושין גסטרה לגסטרה.  וכן גסטרה שנפחתה או שנחלקה לשניים, טהורה--שלא אמרו שיירים של שיירים מיטמאין, אלא שיירי כלי חרס בלבד הן שמיטמאין.</P>
<A NAME="14"> </A>
<P><B>יד</B>  [י] גסטרה שהיו חידודין יוצאין ממנה, בין שהייתה יושבת בין שהייתה מוטה על צידה--כל המקבל מן החידודין זיתים כשתימלא הגסטרה זיתים--מיטמא במגע, וכנגדו מיטמא באוויר; וכל שאינו מקבל עימה בזיתים--מיטמא במגע, ואין כנגדו מיטמא באוויר.</P>
<A NAME="15"> </A>
<P><B>טו</B>  [יא] כיצד מיטמא במגע, ואין כנגדו מיטמא באוויר:  שאם נגעה הטומאה בגסטרה מתוכה, מיטמא החידוד; נכנסה הטומאה באוויר הגסטרה, אפילו הייתה כנגד החידוד--לא נטמא החידוד.</P>
<A NAME="16"> </A>
<P><B>טז</B>  [יב] וכיצד כנגדו מיטמא באוויר:  שאם הייתה הטומאה באוויר הגסטרה כנגד החידוד, נטמא החידוד עם הגסטרה.  ועל דרך זו היא בכל מקום שנאמר בכלי חרס ובתנור וכיריים--מיטמא במגע וכנגדו באוויר, או אין מיטמא כנגדו באוויר.</P>
<A NAME="17"> </A>
<P><B>יז</B>  וכן כל טומאת מגע האמורה בעניין טומאת כלי חרס או תנור וכיריים, הוא שתיגע הטומאה בהן מתוכן; וכל טומאת אוויר הוא שלא תיגע הטומאה כלל, אלא תיכנס לאוויר בלבד.</P>
<A NAME="18"> </A>
<P><B>יח</B>  [יג] חבית שנתרעעה, וטפלה בגללים--אף על פי שהוא נוטל את הגללים, וחרסים נופלים--הרי זו מקבלת טומאה, מפני שלא בטל שם כלי מעליה.  נשברה, ודבק חרסיה אחר שפירשו, או שהביא חרסים ממקום אחר, וטפלם בגללים--אף על פי שהוא נוטל את הגללים, וחרסים עומדין--הרי זו טהורה, מפני שבטל שם כלי מעליה.</P>
<A NAME="19"> </A>
<P><B>יט</B>  היה בהן חרס מחזיק רביעית--כנגד אותו החרס בלבד מיטמא באוויר, מפני שהוא כלי בפני עצמו; ושאר החבית אינו מיטמא עד שתיגע בה הטומאה מתוכה, מפני שאינה כלי שלם.</P>
<A NAME="20"> </A>
<P><B>כ</B>  [יד] חבית שניקבה, וסתם הנקב בזפת, ואחר כך נשברה--אם יש בחרס הסתום בזפת כדי להחזיק רביעית, הרי זה מקבל טומאה:  מפני שהוא משברי החבית, ולא בטל שם כלי מעל החבית.</P>
<A NAME="21"> </A>
<P><B>כא</B>  אבל חרס שניקב אחר שפירש מן הכלי, וסתם הנקב בזפת--אף על פי שהוא מחזיק רביעית, טהור:  שהחרס שניקב, בטל שם כלי מעליו וטהר; וכל שטהר בכלי חרס שעה אחת, אין לו טומאה לעולם.</P>
<A NAME="22"> </A>
<P><B>כב</B>  [טו] קומקמוס שניקב, ועשהו בזפת--טהור, שאינו יכול לקבל את החמין כצונן.  וכן כלי הזפת והשעווה וכיוצא בהן--טהורין, ואינן בכלל הכלים.  [טז] משפך של חרס שפקקו בזפת--אינו מקבל טומאה, שאין הזפת משים אותו כלי קיבול; אבל משפך של עץ שסתמו--הרי זה כלי קיבול, ומיטמא.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a700.htm">הלכות כלים</A> - <A HREF="a7.htm">הכול</A><BR>פרק
<A HREF="a701.htm">א</A>
<A HREF="a702.htm">ב</A>
<A HREF="a703.htm">ג</A>
<A HREF="a704.htm">ד</A>
<A HREF="a705.htm">ה</A>
<A HREF="a706.htm">ו</A>
<A HREF="a707.htm">ז</A>
<A HREF="a708.htm">ח</A>
<A HREF="a709.htm">ט</A>
<A HREF="a710.htm">י</A>
<A HREF="a711.htm">יא</A>
<A HREF="a712.htm">יב</A>
<A HREF="a713.htm">יג</A>
<A HREF="a714.htm">יד</A>
<A HREF="a715.htm">טו</A>
<A HREF="a716.htm">טז</A>
<A HREF="a717.htm">יז</A>
<A HREF="a718.htm">יח</A>
יט
<A HREF="a720.htm">כ</A>
<A HREF="a721.htm">כא</A>
<A HREF="a722.htm">כב</A>
<A HREF="a723.htm">כג</A>
<A HREF="a724.htm">כד</A>
<A HREF="a725.htm">כה</A>
<A HREF="a726.htm">כו</A>
<A HREF="a727.htm">כז</A>
<A HREF="a728.htm">כח</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a719')</SCRIPT></P>
</DIV></BODY></HTML>
