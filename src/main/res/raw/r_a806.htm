<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות מקוות פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a800.htm">הלכות מקוות</A> - <A HREF="a8.htm">הכול</A><BR>פרק
<A HREF="a801.htm">א</A>
<A HREF="a802.htm">ב</A>
<A HREF="a803.htm">ג</A>
<A HREF="a804.htm">ד</A>
<A HREF="a805.htm">ה</A>
ו
<A HREF="a807.htm">ז</A>
<A HREF="a808.htm">ח</A>
<A HREF="a809.htm">ט</A>
<A HREF="a810.htm">י</A>
<A HREF="a811.htm">יא</A>
</P>
<HR>
<H2>הלכות מקוות פרק ו</H2>
<A NAME="1"> </A>
<P><B>א</B>  כל הכלים המקבלין שהלכו המים עליהן, או שנפלו מתוכן--הרי אלו שאובין, ופוסלין את המקוה:  והוא, שייעשו לקבלה.  אפילו היו כלים שאין מקבלין טומאה, כגון כלי אבנים וכלי אדמה--הרי אלו פוסלין.</P>
<A NAME="2"> </A>
<P><B>ב</B>  כל כלי שלא נעשה לקבלה--אף על פי שהוא מקבל, אינו פוסל את המקוה:  כגון הסילונות שהמים נמשכין בהן--אף על פי שהן רחבים באמצע ומקבלין--אין פוסלין את המקוה, בין שהיו של מתכת או של חרס.</P>
<A NAME="3"> </A>
<P><B>ג</B>  השוקת שבסלע--אינה פוסלת את המקוה, לפי שאינה כלי.  אבל כלי שחיברו בסלע--פוסל את המקוה, אף על פי שחיברו בסיד.  ניקבה מלמטה, או מן הצד כשפופרת הנוד--כשרה, ואינה פוסלת את המקוה.</P>
<A NAME="4"> </A>
<P><B>ד</B>  הלוקח כלי גדול, כגון חבית גדולה או עריבה גדולה, וניקבו נקב המטהר אותו, וקבעו בארץ, ועשהו מקוה--הרי זה כשר.  וכן אם פקק את הנקב בסיד ובבניין, אינו פוסל; והמים הנקווים בתוכו, מקוה כשר.  סתם את הנקב בסיד ובגבסים--עדיין הוא פוסל את המקוה, עד שיקבענו בארץ או יבנה.  ואם הוליכו על גב הארץ ועל גב הסיד, ומירח בטיט מן הצדדין--הרי זה כשר.</P>
<A NAME="5"> </A>
<P><B>ה</B>  המניח טבלה תחת הצינור, והרי המים נמשכין על הטבלה, ויורדין למקוה--אם היה לטבלה דופן, הרי זו פוסלת את המקוה; ואם לאו, אינה פוסלת.  זקפה תחת הצינור כדי להדיחה--אף על פי שיש לה דופן--אינה פוסלת, שהרי לא עשיה לקבל.</P>
<A NAME="6"> </A>
<P><B>ו</B>  החוטט בצינור מקום לקבל בו הצרורות המתגלגלין במים, כדי שלא יירדו עם המים--אם היה הצינור של עץ וחפר בו כל שהוא, פוסל את המקוה:  שהרי כל המים שיורדין באין מתוך כלי שנעשה לקבלה--ואפילו קבעו אחר שחקק בו, הואיל והיה עליו תורת כלי כשהיה תלוש.  אבל אם קבעו בקרקע, ואחר כך חקק בו בית קיבול--אינו פוסל.  ואם היה צינור של חרס, אינו פוסל עד שיהיה בחקק כדי לקבל רביעית.</P>
<A NAME="7"> </A>
<P><B>ז</B>  אף על פי שנתמלא המקום החקוק שבצינור צרורות המתחלחלין בתוכו--הרי הוא בפסולו, ואינו כסתום.  ירד לתוך המקום שחקק עפר, וסתמו--הרי זה כשר.</P>
<A NAME="8"> </A>
<P><B>ח</B>  [ז] הספוג והדלי שהיו בהן שלושת לוגין מים, ונפלו למקוה--לא פסלוהו:  שלא אמרו אלא שלושת לוגין שנפלו, לא כלי שנפל ובו מים שאובין.</P>
<A NAME="9"> </A>
<P><B>ט</B>  [ח] השידה והתיבה שבים--אין מטבילין בהן, אלא אם כן היו נקובים כשפופרת הנוד; ואם היו שק או קופה, מטבילין בהן.  וכן המניח שק או קופה תחת הצינור, אין המים הנמשכין מהן פוסלין את המקוה.</P>
<A NAME="10"> </A>
<P><B>י</B>  [ט] גסטרה טמאה שהיא בתוך המקוה, ושפתה למעלה מן המים, והטביל בה הכלים--טהרו מטומאתן.  אבל כשיגביה אותן מן המים עד שהן באוויר הגסטרה, מיטמא המים שעל גבן מאוויר הגסטרה, וחוזר ומטמא אותן.</P>
<A NAME="11"> </A>
<P><B>יא</B>  וכן מעיין שהוא יוצא מתחת התנור הטמא, וירד וטבל לתוכו--הוא טהור, וידיו טמאות מאוויר התנור, אלא אם כן היו המים למעלה מן התנור ברום ידיו, שנמצא כשטבל ידיו למעלה מן התנור:  שאין כלי חרס מיטהרין במקוה כמו שביארנו.</P>
<A NAME="12"> </A>
<P><B>יב</B>  [י] חבית מלאה מים שנפלה לים, אפילו לים הגדול--הטובל שם, לא עלתה לו טבילה:  אי אפשר לשלושת לוגין שלא יהיו במקום אחד.  וכיכר של תרומה, שנפל לשם--נטמא במים השאובין, שהרי המים עומדין שם.  אבל הנהרות וכיוצא בהן--הואיל והן נמשכין, הרי זה טובל שם.</P>
<A NAME="13"> </A>
<P><B>יג</B>  [יא] מים שאובין שהיו בצד המקוה--אף על פי שהמים נוגעין במי המקוה, לא פסלוהו:  מפני שהן כמקוה סמוך למקוה.  היו השאובין באמצע, פוסלין את המקוה.</P>
<A NAME="14"> </A>
<P><B>יד</B>  [יב] שתי בריכות זו למעלה מזו, וכותל ביניהן, והעליונה מלאה מים כשרים, והתחתונה מלאה שאובין, וניקב בכותל שבין העליונה לתחתונה--אם יש כנגד הנקב שלושת לוגין מים שאובין, נפסלה העליונה:  מפני שהנקב כאילו הוא באמצע העליונה, ואינו בצידה.</P>
<A NAME="15"> </A>
<P><B>טו</B>  [יג] כמה יהיה בנקב, ויהיה בו שלושת לוגין--הכול לפי הבריכה:  אם הייתה הבריכה התחתונה ארבעים סאה, צריך שיהיה הנקב אחד משלוש מאות ועשרים לבריכה.  הייתה עשרים סאה, צריך להיות הנקב אחד ממאה ושישים לבריכה.  וצא וחשב לפי חשבון זה--שהסאה ששת קבין, והקב ארבעת לוגין.</P>
<A NAME="16"> </A>
<P><B>טז</B>  [יד] שלוש מקוות זה בצד זה, בכל אחד מהן עשרים סאה מכוונות, ואחד מהן שאוב מן הצד, וירדו שלושה וטבלו בשלושתן ונערמו המים מכולן ונתערבו מלמעלה--המקוות כשרים, והטובלים טהורים:  שהרי נעשה הכול שישים סאה, מהן ארבעים כשרים זה בצד זה, ואין המים השאובין פוסלין מקוה שיש בו ארבעים סאה, כמו שביארנו.</P>
<A NAME="17"> </A>
<P><B>יז</B>  היה השאוב באמצע, וירדו וטבלו בהן, ונערמו המים ונתערבו המקוות--הרי המקוות כמות שהיו, והטובלין טמאין כשהיו:  שהרי לא נתערבו ארבעים סאה הכשרים--לפי שאינן זה בצד זה, שהשאוב מבדיל ביניהן.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a800.htm">הלכות מקוות</A> - <A HREF="a8.htm">הכול</A><BR>פרק
<A HREF="a801.htm">א</A>
<A HREF="a802.htm">ב</A>
<A HREF="a803.htm">ג</A>
<A HREF="a804.htm">ד</A>
<A HREF="a805.htm">ה</A>
ו
<A HREF="a807.htm">ז</A>
<A HREF="a808.htm">ח</A>
<A HREF="a809.htm">ט</A>
<A HREF="a810.htm">י</A>
<A HREF="a811.htm">יא</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a806')</SCRIPT></P>
</DIV></BODY></HTML>
