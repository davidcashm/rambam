<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר קניין - הלכות עבדים פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="c.htm">ספר קניין</A> -
<A HREF="c500.htm">הלכות עבדים</A> - <A HREF="c5.htm">הכול</A><BR>פרק
<A HREF="c501.htm">א</A>
ב
<A HREF="c503.htm">ג</A>
<A HREF="c504.htm">ד</A>
<A HREF="c505.htm">ה</A>
<A HREF="c506.htm">ו</A>
<A HREF="c507.htm">ז</A>
<A HREF="c508.htm">ח</A>
<A HREF="c509.htm">ט</A>
</P>
<HR>
<H2>הלכות עבדים פרק ב</H2>
<A NAME="1"> </A>
<P><B>א</B>  עבד עברי שמכרוהו בית דין, נקנה בכסף; והמוכר עצמו, נקנה בכסף ובשווה כסף ובשטר.  כיצד בשטר--כותב לו על הנייר או על החרס הריני מכור לך, הריני קנוי לך, ונותן לו השטר.</P>
<A NAME="2"> </A>
<P><B>ב</B>  מכרוהו בית דין--עובד שש שנים מיום מכירתו, ובתחילת השנה השביעית שלו ייצא בן חורין.  ואם פגעה בו שנת השמיטה בכלל השש, הרי זה עובד בה; אבל אם פגעה בו שנת יובל, אפילו נמכר שנה אחת לפני היובל--הרי זה ייצא לחירות, שנאמר "בשנת היובל, הזאת . . ." (<A HREF="t/t0325.htm#13">ויקרא כה,יג</A>).</P>
<A NAME="3"> </A>
<P><B>ג</B>  המוכר עצמו, יש לו למכור עצמו ליתר על שש; הרי שמכר עצמו לעשר שנים, או לעשרים שנה, ופגע בו יובל, אפילו אחר שנה--הרי זה ייצא ביובל, שנאמר "עד שנת היובל, יעבוד עימך" (<A HREF="t/t0325.htm#40">ויקרא כה,מ</A>).</P>
<A NAME="4"> </A>
<P><B>ד</B>  אחד המוכר עצמו או שמכרוהו בית דין, וברח--חייב להשלים שניו; ואם פגע בו יובל, ייצא לחירות.  [ה] חלה, בין שחלה שנה אחר שנה או שחלה חולאים מקוטעים--אם הכול פחות מארבע שנים, עולין לו למניין שש; אבל אם חלה ארבע--חייב להשלים כל ימי החולי, שנאמר "כשכיר כתושב" (<A HREF="t/t0325.htm#40">ויקרא כה,מ</A>).  ואם פגע בו יובל, ייצא.</P>
<A NAME="5"> </A>
<P><B>ה</B>  במה דברים אמורים שמחשבין ימי החולי, בשהיה חולייו כבד, שאינו יכול לעשות מלאכה.  אבל אם לא היה חולייו כבד, אלא יכול לעשות מעשה מעט--אפילו חלה כל שש, עולין לו.</P>
<A NAME="6"> </A>
<P><B>ו</B>  המוכר עצמו לגוי--אם לא נפדה, אינו יוצא אלא ביובל:  שנאמר "ואם לא ייגאל, באלה--ויצא בשנת היובל, הוא ובניו עימו" (<A HREF="t/t0325.htm#54">ויקרא כה,נד</A>).</P>
<A NAME="7"> </A>
<P><B>ז</B>  הנמכר לגוי--אם לא השיגה ידו לגאול עצמו, קרוביו פודין אותו; והקרוב הקרוב קודם, שנאמר "או דודו או בן דודו, יגאלנו . . ." (<A HREF="t/t0325.htm#49">ויקרא כה,מט</A>).  ובית דין כופין את קרוביו לפדותו, שלא ייטמע בגויים.  לא פדוהו קרוביו, או שאין ידם משגת--מצוה ביד כל אדם מישראל לפדותו; ובין שפדוהו קרובים, בין שפדהו שאר אדם--ייצא לחירות.</P>
<A NAME="8"> </A>
<P><B>ח</B>  ויש לו ללוות ולגאול עצמו מיד הגוי, וגואל לחצאין.  אבל הנמכר לישראל--אין הקרובים פודין אותו, ואינו לווה וגואל, ואינו גואל לחצאין.  אלא כיצד דינו--אם השיגה ידו ליתן כפי השנים הנותרות, נותן ויוצא; ואם לאו, לא ייצא.</P>
<A NAME="9"> </A>
<P><B>ט</B>  [ח] אחד המוכר עצמו בין לישראל בין לגוי, ואחד שמכרוהו בית דין--הרי זה מגרע פדיונו, ויוצא.  כיצד:  הרי שמכרוהו בשישים דינר, ועבד ארבע שנים, ומצאה ידו--הרי זה נותן עשרים דינר לאדוניו, וייצא לחירות.  וכן אם מכר עצמו בארבעים דינר לעשר שנים--הרי זה מגרע ארבעה דינרין לכל שנה שעבד, ונותן הנשאר כסף או שווה כסף, ויוצא.</P>
<A NAME="10"> </A>
<P><B>י</B>  וכן הנמכר לגוי--מחשב הדמים לפי השנים הנשארות עד שנת היובל, שנאמר "וחישב, עם קונהו, משנת הימכרו לו, עד שנת היובל" (<A HREF="t/t0325.htm#50">ויקרא כה,נ</A>).  כיצד:  מכר עצמו במאה ונשאר ליובל בשעת מכירה עשר שנים--מחשב עשר לכל שנה שעבד, וגורע מן הדמים; ומשיב השאר כסף, לא תבואה ולא כלים--שנאמר "כסף ממכרו" (שם):  בכסף הוא נגאל מיד הגוי, ואינו נגאל בשווה כסף.</P>
<A NAME="11"> </A>
<P><B>יא</B>  [ט] כל עבד עברי או עברייה שייצא בגרעון כסף, והבריא והוסיפו דמיו, או נשחף ופחתו דמיו--מחשבין לו להקל עליו.  כיצד:  הרי שנמכר במאה, והרי הוא עתה שווה מאתיים--אינו מחשב עם אדוניו אלא לפי מאה.  נמכר במאתיים, והרי הוא שווה מאה--מחשב עימו על פי השנים הנותרות לפי מאה.</P>
<A NAME="12"> </A>
<P><B>יב</B>  [י] הנמכר לגוי--הואיל ויש לו לגאול עצמו לחצאין כמו שביארנו, פעמים יהיה להקל ופעמים יהיה להחמיר.  כיצד להקל:  קנה אותו הגוי במאתיים, ונשחף והרי הוא עתה שווה מאה, ונתן לו חמישים חצי דמיו, והבריא והרי הוא שווה מאתיים--נותן לו מאה שהן חצי דמיו הנשאר, ויוצא.  כיצד להחמיר:  קנה אותו במאתיים, ונתן לו חצי דמיו מאה, ונשחף והרי הוא עתה שווה מאה--נותן לו חמישים שהן דמי חצייו הנשאר, ונמצא שנתן מאה וחמישים אף על פי שהוא עתה שווה מאה.</P>
<A NAME="13"> </A>
<P><B>יג</B>  [יא] הרב שמחל לעבד על הכסף שנשאר לו לעבוד כנגדו--אינו מחול, עד שיכתוב לו שטר שיחרור.  כיצד:  הרי שקנהו בשישים, ועבד שנה או שנתיים, ואמר לו שאר הדמים מחולין לך, לך לדרכך--לא נפטר משיעבודו, עד שיכתוב לו שטר.</P>
<A NAME="14"> </A>
<P><B>יד</B>  [יב] אדון שמת--אם הניח בן זכר--הרי העבד עובד את הבן עד סוף השש, או עד סוף השנים שמכר עצמו להן, או עד שיפגע בו יובל, או עד שייגרע פדיונו וייתן השאר.</P>
<A NAME="15"> </A>
<P><B>טו</B>  אבל אם לא הניח בן זכר--הרי זה ייצא לחירות, ואינו עובד את הבת ולא את האח; ואין צריך לומר שאינו עובד שאר היורשין.  והנמכר לגר צדק, או לגוי--אפילו הבן אינו עובד; אלא כיון שמת האדון, ייצא לחירות.</P>
<A NAME="16"> </A>
<P><B>טז</B>  נמצאת אומר שעבד עברי נקנה בכסף, או בשטר.  וקונה את עצמו בחמישה דברים--בשנים, או ביובל, או בגרעון כסף, או בשטר שיחרור, או במיתת האדון בלא בן; ובגוי או בגר, אפילו הניח בן.</P>
<A NAME="17"> </A>
<P><B>יז</B>  מצוה לומר לו צא בשעת יציאתו, ואף על פי שאם לא יאמר לו, הרי הוא יוצא בחינם, ואינו צריך שטר.  אפילו חלה והוציא עליו רבו הוצאות--אינו חייב לו כלום, שנאמר "ייצא לחופשי, חינם" (<A HREF="t/t0221.htm#2">שמות כא,ב</A>).
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="c.htm">ספר קניין</A> -
<A HREF="c500.htm">הלכות עבדים</A> - <A HREF="c5.htm">הכול</A><BR>פרק
<A HREF="c501.htm">א</A>
ב
<A HREF="c503.htm">ג</A>
<A HREF="c504.htm">ד</A>
<A HREF="c505.htm">ה</A>
<A HREF="c506.htm">ו</A>
<A HREF="c507.htm">ז</A>
<A HREF="c508.htm">ח</A>
<A HREF="c509.htm">ט</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('c502')</SCRIPT></P>
</DIV></BODY></HTML>
