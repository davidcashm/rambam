<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות טומאת אוכלין פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a600.htm">הלכות טומאת אוכלין</A> - <A HREF="a6.htm">הכול</A><BR>פרק
<A HREF="a601.htm">א</A>
<A HREF="a602.htm">ב</A>
<A HREF="a603.htm">ג</A>
<A HREF="a604.htm">ד</A>
<A HREF="a605.htm">ה</A>
<A HREF="a606.htm">ו</A>
<A HREF="a607.htm">ז</A>
<A HREF="a608.htm">ח</A>
<A HREF="a609.htm">ט</A>
י
<A HREF="a611.htm">יא</A>
<A HREF="a612.htm">יב</A>
<A HREF="a613.htm">יג</A>
<A HREF="a614.htm">יד</A>
<A HREF="a615.htm">טו</A>
<A HREF="a616.htm">טז</A>
</P>
<HR>
<H2>הלכות טומאת אוכלין פרק י</H2>
<A NAME="1"> </A>
<P><B>א</B>  כבר ביארנו שהשבעה משקין בלבד, הן שמיטמאין או מכשירין; והשאר קרויין מי פירות, ואינן מיטמאין ולא מכשירין.  ושבעה משקין שמנינו, תולדותיהן כיוצא בהן.</P>
<A NAME="2"> </A>
<P><B>ב</B>  תולדות המים--הם היוצא מן העין, ומן האוזן, ומן החוטם, ומן הפה, ומי רגלי בני אדם בין גדולים בין קטנים--כל אלו היוצאין מן האדם משקין הן, בין שיצאו לדעתו של אדם בין שיצאו שלא לדעתו.  אבל מי רגלי בהמה, והמלח שנמחת--הרי הן כמי פירות, לא מיטמאין ולא מכשירין.</P>
<A NAME="3"> </A>
<P><B>ג</B>  הדם המנוי מן המשקין--הוא הדם השותת בשעת שחיטה, מן הבהמה והחיה והעופות הטהורין; אבל דם הקילוח, אינו מכשיר, שעדיין חיים הן, והרי הוא דומה לדם מכה או לדם היקז.</P>
<A NAME="4"> </A>
<P><B>ד</B>  השוחט וניתז דם על האוכלין, ונתקנח הדם בין סימן לסימן--הרי זה ספק; לפיכך תולין עליו, לא אוכלין ולא שורפין.</P>
<A NAME="5"> </A>
<P><B>ה</B>  תולדות לדם, דם היקז של אדם שהוציאו לשתייה; אבל אם הוציאו לרפואה, טהור ואינו מכשיר.  וכן דם שחיטה בבהמה ובחיה ובעופות הטמאין, והדם היוצא עם הליחה, ועם הרעי, ודם השחין ואבעבועות, ותמצית הבשר--כל אלו אינן מיטמאין ולא מכשירין, אלא הרי הן כשאר מי פירות.  ודם השרץ, כבשרו--מטמא ואינו מכשיר, ואין לנו כיוצא בו.</P>
<A NAME="6"> </A>
<P><B>ו</B>  [ד] מי החלב, הרי הן כחלב.  וחלב האדם שאינו צריך לו--אינו משקה, לא מיטמא ולא מכשיר; לפיכך חלב הזכר אינו משקה.  וכן חלב בהמה וחיה שיצא שלא לרצון, כגון שזב מהדד או שחלבו כמתעסק.  אבל חלב האישה, בין שיצא לרצון בין שיצא שלא לרצון--הרי סתמו משקה ומיטמא או מכשיר, מפני שהוא ראוי לתינוק.</P>
<A NAME="7"> </A>
<P><B>ז</B>  [ה] המשקין שיוצאין מן הטמאין, שאותן המשקין אבות טומאות--מטמאין בלא הכשר, שהטומאה וההכשר באין כאחת; ואלו הן:  זובו של זב, ושכבת זרעו, ומימי רגליו, ורביעית דם מן המת, ודם הנידה.</P>
<A NAME="8"> </A>
<P><B>ח</B>  וכן דם מגפתו של זב וחבריו, וחלב של אישה, ודמעת עינם עם שאר תולדות המים היוצאין מהן--מטמאין כמשקין טמאין, שהן מטמאין בלא כוונה:  שמשקין טמאין מטמאין לרצון, ושלא לרצון.  לפיכך נידה או זבה שנטף חלב מדדיה לאוויר התנור--נטמא התנור, וכל מה שבתוכו.</P>
<A NAME="9"> </A>
<P><B>ט</B>  [ו] כבר ביארנו שהמשקין היוצאין מטבול יום, אינן טמאין.  לפיכך אם נפלו אפילו על כיכר של תרומה, אינו מוכשר עד שייפלו לרצון, כשאר המשקין הטהורין, שאין מכשירין אלא לרצון.</P>
<A NAME="10"> </A>
<P><B>י</B>  [ז] הזיעה, והליחה הסרוחה, והראי, ומשקין היוצאין מבן שמונה חודשים, והשותה מי טבריה וכיוצא בהן אף על פי שיוצאין נקיים--כל אלו אינן חשובין משקה, ולא מיטמאין ולא מכשירין.  [ח] השותה שאר משקין, ויצאו--הרי הן משקין כשהיו, שאין שאר המשקין טהורין בגוף.</P>
<A NAME="11"> </A>
<P><B>יא</B>  כיצד:  שתה מים טמאין והקיאן--הרי אלו טמאין, מפני שלא טהרו ביציאתן.  שתה מים טמאין וטבל, ואחר כך הקיאן, או שנסרחו, ואחר כך הקיאן, או שיצאו מלמטה, אף על פי שלא טבל--הרי הן טהורין.  שתה שאר משקין טמאין, או שאכל אוכלין טמאין--אף על פי שטבל, ואחר כך הקיאן--טמאין, לפי שאינן טהורין בגוף; נסרחו, או שיצאו מלמטה--הרי הן טהורין.</P>
<A NAME="12"> </A>
<P><B>יב</B>  [ט] כבר ביארנו שהזיעה אינה משקה; אפילו שתה משקין טמאין והזיע, זיעתו טהורה.  אבל הבא במים שאובין, והזיע--זיעתו טמאה; ואם נסתפג מן המים השאובין, ואחר כך הזיע--זיעתו טהורה.</P>
<A NAME="13"> </A>
<P><B>יג</B>  [י] זיעת בתים, שיחין, ומערות, ובורות--אינה משקה; ואפילו היו טמאין, הרי זיעתן טהורה.  אבל זיעת המרחץ כמים--ואם הייתה המרחץ טמאה, זיעתה טמאה; ואם הייתה טהורה, והכניס בה פירות--הוכשרו.  הכניס לה כלים--הרי המים שעליהן כתלושין ברצון, ומכשירין.</P>
<A NAME="14"> </A>
<P><B>יד</B>  [יא] הבריכה שבבית, והבית מזיע מחמתה--אם הייתה הבריכה טמאה, זיעת כל הבית שמחמתה טמאה.  [יב] שתי בריכות בבית, אחת טמאה ואחת טהורה--המזיע קרוב לטמאה, טמא; קרוב לטהורה, טהור; מחצה למחצה, טמא.</P>
<A NAME="15"> </A>
<P><B>טו</B>  [יג] המוחל כשמן.  משקין המנטפין מן סלי זיתים וענבים, אינן משקין, ולא מיטמאין ולא מכשירין, עד שיכניס אותן בכלי.  [יד] השוקל ענבים בכף מאזניים--היין שבכף אינו משקה, עד שיערה אותו לתוך הכלי:  הרי זה דומה לסלי זיתים וענבים שמנטפין.  [טו] הדורס ענבים של תרומה בחבית--אף על פי שהיין צף על גבי ידיו, הרי הכול טהור.</P>
<A NAME="16"> </A>
<P><B>טז</B>  משקה בית המטבחיים שבעזרה, והוא דם הקודשים והמים שמשתמשין בהן שם--טהורין לעולם, ואינן מיטמאין ולא מכשירין; ודבר זה, הלכה מפי הקבלה.  לפיכך כל דמי הזבחים אינו מקבל טומאה, ואינו מכשיר.</P>
<A NAME="17"> </A>
<P><B>יז</B>  והואיל ודם הקודשים אינו מכשיר קודשים שנשחטו בעזרה, לא הוכשרו בדם שחיטה, ואין לבשר הקודשים הכשר, אלא במשקין שייפלו על הבשר חוץ ממשקה בית המטבחיים.</P>
<A NAME="18"> </A>
<P><B>יח</B>  [יז] פרת קודשים שהעבירה בנהר, ושחטה ועדיין משקה טופח עליה--הרי זו מוכשרת; לפיכך אם נמצאת מחט טמאה בבשרה, הרי הבשר טמא.  וכן אם הייתה הפרה חסומה מחוץ לירושלים--אף על פי שאין המחט ידועה--הרי הבשר טמא, מפני שנגע בכלים הנמצאין חוץ לירושלים.</P>
<A NAME="19"> </A>
<P><B>יט</B>  נמצאת המחט בפרש, הבשר טהור.  ובין כך ובין כך הידיים טהורות, שאין טומאת ידיים במקדש כמו שביארנו.</P>
<A NAME="20"> </A>
<P><B>כ</B>  במה דברים אמורים, להיות הבשר טמא בדין תורה.  אבל להיטמא מדבריהם, אין הקודש צריך הכשר, אלא חיבת הקודש מכשרת הבשר; ואם נגעה בו טומאה, בין קלה בין חמורה--נפסל, אף על פי שלא הוכשר במשקה כמו שביארנו.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a600.htm">הלכות טומאת אוכלין</A> - <A HREF="a6.htm">הכול</A><BR>פרק
<A HREF="a601.htm">א</A>
<A HREF="a602.htm">ב</A>
<A HREF="a603.htm">ג</A>
<A HREF="a604.htm">ד</A>
<A HREF="a605.htm">ה</A>
<A HREF="a606.htm">ו</A>
<A HREF="a607.htm">ז</A>
<A HREF="a608.htm">ח</A>
<A HREF="a609.htm">ט</A>
י
<A HREF="a611.htm">יא</A>
<A HREF="a612.htm">יב</A>
<A HREF="a613.htm">יג</A>
<A HREF="a614.htm">יד</A>
<A HREF="a615.htm">טו</A>
<A HREF="a616.htm">טז</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a610')</SCRIPT></P>
</DIV></BODY></HTML>
