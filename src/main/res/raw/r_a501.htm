<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר טהרה - הלכות שאר אבות הטומאות פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a500.htm">הלכות שאר אבות הטומאות</A> - <A HREF="a5.htm">הכול</A><BR>פרק
א
<A HREF="a502.htm">ב</A>
<A HREF="a503.htm">ג</A>
<A HREF="a504.htm">ד</A>
<A HREF="a505.htm">ה</A>
<A HREF="a506.htm">ו</A>
<A HREF="a507.htm">ז</A>
<A HREF="a508.htm">ח</A>
<A HREF="a509.htm">ט</A>
<A HREF="a510.htm">י</A>
<A HREF="a511.htm">יא</A>
<A HREF="a512.htm">יב</A>
<A HREF="a513.htm">יג</A>
<A HREF="a514.htm">יד</A>
<A HREF="a515.htm">טו</A>
<A HREF="a516.htm">טז</A>
<A HREF="a517.htm">יז</A>
<A HREF="a518.htm">יח</A>
<A HREF="a519.htm">יט</A>
<A HREF="a520.htm">כ</A>
</P>
<HR>
<H2>הלכות שאר אבות הטומאות פרק א</H2>
<A NAME="1"> </A>
<P><B>א</B>  הנבילה, אב מאבות הטומאות:  כזית מבשרה--מטמא אדם וכלים במגע, וכלי חרס באוויר; ומטמא את האדם במשא לטמא בגדים, כמרכב הזב.</P>
<A NAME="2"> </A>
<P><B>ב</B>  כיצד:  אדם שנגע בנבילה--נטמא, והרי הוא ראשון לטומאה.  ואם נגע בכלים, אפילו בשעת מגעו בנבילה--הרי הן טהורין; וכן כלים שעליו טהורין--לפי שהוא ולד, ואין ולד מטמא כלים.</P>
<A NAME="3"> </A>
<P><B>ג</B>  אבל הנושא את הנבילה--מטמא כלים בשעת נשיאתו, שנאמר "והנושא, את נבלתם--יכבס בגדיו" (<A HREF="t/t0311.htm#28">ויקרא יא,כח</A>); ואותן הבגדים, ראשון לטומאה.  ואינו מטמא לא אדם ולא כלי חרס, ואפילו בשעת נשיאתו, כמו שביארנו במטמאי משכב ומושב.</P>
<A NAME="4"> </A>
<P><B>ד</B>  [ב] אחד בהמה וחיה, בין המותרין באכילה בין האסורין--אם מתו, כולן בשרן מטמא בכזית.  ושחיטת בהמה טהורה וחיה טהורה, מטהרת אותה בכל מקום:  ואפילו שחט חולין בעזרה, וקדשים בחוץ--הרי אלו טהורין; ואם אירע פסול בשחיטה--הרי זו נבילה ומטמאה במשא, כמו שביארנו בהלכות שחיטה.</P>
<A NAME="5"> </A>
<P><B>ה</B>  [ג] בהמה טמאה וחיה טמאה, אין השחיטה מועלת בה; ואחד השוחט אותה, או הנוחר או החונק או שמתה כדרכה--הרי זו נבילה.  וכל הנבילות מצטרפות לעניין טומאה לכזית, אחד טמאות ואחד טהורות.</P>
<A NAME="6"> </A>
<P><B>ו</B>  [ד] מוח, הרי הוא כבשר.  ודם הנבילה--אינו מטמא כנבילה, אלא הרי הוא כמשקין טמאים, שאינו מטמא אדם ולא כלים, מן התורה.</P>
<A NAME="7"> </A>
<P><B>ז</B>  [ה] חלב בהמה טהורה שמתה--טהור, שנאמר "וחלב נבילה וחלב טריפה, ייעשה לכל מלאכה" (<A HREF="t/t0307.htm#24">ויקרא ז,כד</A>):  מי שאיסורו משום נבילה וטריפה.  ואם הוכשר במשקין המכשירין--הרי הוא כאוכלין טמאים, ואינו כבשר נבילה.  והנוגע בחלב החופה את הכליה קודם הפרשה--הרי זה טמא, כנוגע בכליה עצמה:  שהרי כמה חוטין נמשכין ממנה בחלב.</P>
<A NAME="8"> </A>
<P><B>ח</B>  אבל בהמה טמאה, והחיה בין טמאה בין טהורה--אחד בשרה ואחד חלבה לטומאה, ומטמא אדם וכלים בכזית כבשר הנבילה.</P>
<A NAME="9"> </A>
<P><B>ט</B>  [ו] הכוי--חלבו מטמא כבשרו, וטומאתו בספק.  לפיכך אין שורפין עליו תרומה וקדשים; ואין חייבין כרת על טומאתו על ביאת המקדש, או אכילת קודשיו.</P>
<A NAME="10"> </A>
<P><B>י</B>  [ז] ואלו דברים שאין מטמאין מן הנבילות:  העצמות; והקרניים והטלפיים, אפילו עיקרן הרך שאם ייחתך מן החי יוצא דם; והעור, אף על פי שאינו מעובד; והאלל, והגידים, והמרק והתבלין המתבשלין עימה.</P>
<A NAME="11"> </A>
<P><B>יא</B>  במה דברים אמורים, בזמן שפירשו מן הנבילה.  אבל הנוגע באחד מכל אלו כשהן מחוברין בבשר, הרי זה טמא:  והוא, שיהיה בבשר כזית--שאין אחד מכל אלו מצטרף לכזית.  [ח] האלל, בין שפלטתו סכין בין שפלטתו חיה--אינו מצטרף לכזית; ואם כנסו, והיה בו כזית--מטמא.</P>
<A NAME="12"> </A>
<P><B>יב</B>  [ט] ואלו בהמות שעורותיהן כבשרן--עור החזיר של יישוב, ועור חטורת הגמל הרכה, ועור בית הבושת, ועור השליל, ועור שתחת האליה:  הרי אלו מטמאין מן הנבילה.  ואם עיבדן, או הילך בהן כדי עבדה--הרי אלו טהורין.  ואם עשה בהן מעשה שביטלן--טהורין, אף על פי שלא הילך בהן כדי עבדה.  כיצד--אוזן חמור שטליה לקפיפתו, טהורה.</P>
<A NAME="13"> </A>
<P><B>יג</B>  כמה הוא כדי עבדה, ארבעת מילין.  ואיזו היא חטורת רכה:  כל זמן שלא טענה; הגיע זמנה לטעון ולא טענה, או שטענה קודם שיגיע זמנה--הרי זה ספק.</P>
<A NAME="14"> </A>
<P><B>יד</B>  [י] המפשיט נבלת בהמה או חיה, בין טמאה בין טהורה, בין דקה בין גסה--אם לשטיח הפשיט--כיון שהפשיט מן העור כדי אחיזה והוא שני טפחים, הנוגע בעור זה שהופשט טהור; ועד שלא הפשיט שני טפחים, הנוגע בעור כנוגע בבשר.</P>
<A NAME="15"> </A>
<P><B>טו</B>  הפשיטה כדי לעשות מן העור חמת--הרי העור חיבור, עד שיפשיט את כל החזה.  ואם הפשיטה מרגלה בלבד--הרי העור כולו חיבור והנוגע בעור כנוגע בבשר, עד שיפריש העור כולו מעל הבשר.</P>
<A NAME="16"> </A>
<P><B>טז</B>  וכן המפשיט בשרצים--חיבור, עד שיפשיט העור כולו.  עור שעל הצוואר--חיבור, עד שיפשיט את כולו.  וכל עור שהוא חיבור לטמא, כך הוא חיבור להיטמא:  שאם הייתה שחוטה, ונגעה טומאה בעור זה שהוא חיבור--נטמא הבשר.</P>
<A NAME="17"> </A>
<P><B>יז</B>  [יא] עור שיש עליו כזית נבילה--הנוגע בציב היוצא ממנו, ובשיערה שכנגדו מאחורי העור--נטמא:  מפני שהעור בשיערו שומר לבשר.  במה דברים אמורים, שפלטתו חיה; אבל פלטתו סכין--אם היה מרודד, בטל על גב העור.</P>
<A NAME="18"> </A>
<P><B>יח</B>  [יב] עור שיש עליו כשני חציי זיתים בשר נבילה, העור מבטלן; ואינן מטמאין לא במגע ולא במשא--שכל שאינו מטמא מן הנבילה במגע, אינו מטמא במשא.</P>
<A NAME="19"> </A>
<P><B>יט</B>  אבל שני חציי זיתים שתחבן בקיסם--הנושא אותן טמא, שהרי נשא כזית; והנוגע טהור, שאין חיבורי אדם חיבור:  והוא שיהיו שניהן מרודדין ודבוקין זה בזה, כדי שיינטלו כאחד; אבל אם היה חצי זית זה בפני עצמו וזה בפני עצמו, בקיסם אחד--אפילו הוליך והביא כל היום כולו, טהור.</P>
<A NAME="20"> </A>
<P><B>כ</B>  [יג] בשר נבילה שנפסד והבאיש, ונפסל מלאכול הכלב--טהור; לפיכך נצל הנבילה, ספק אם מטמא בכזית או אינו מטמא.  בשר נבילה שיבש--אם יכול לשרות בפושרין מעת לעת ולחזור לח וראוי לכלב, מטמא; ואם לאו--טהור, ואפילו כאוכלין טמאין אינו מטמא.</P>
<A NAME="21"> </A>
<P><B>כא</B>  [יד] בשר נבילה שהיה סרוח מעיקרו, ואינו ראוי למאכל אדם--הרי זה טהור:  שנאמר "לגר אשר בשעריך תיתננה ואכלה" (<A HREF="t/t0514.htm#21">דברים יד,כא</A>), עד שתהיה תחילתה ראויה לגר.</P>
<A NAME="22"> </A>
<P><B>כב</B>  [טו] שליה של נבילה--הרי היא כפרש וכרעי, ואינה מטמאה כנבילה; ואם חישב עליה לאכילה, מיטמאה טומאת אוכלין.  הקיבה והחלב של נבילה, טהורין מכלום.</P>
<A NAME="23"> </A>
<P><B>כג</B>  [טז] בהמה ששפעה חררת דם--אף על פי שנפטרה מן הבכורה--אינה מטמאה לא במגע ולא במשא עד שיהיה בה צורת נפל, לפי שהיא בטילה ברוב היוצא עימה; לפיכך היא טהורה, אף על פי שהייתה ראויה לגר על גב אימה.</P>
<A NAME="24"> </A>
<P><B>כד</B>  [יז] נבילה שנתערבה בשחוטה--אם רוב מן השחוטה--בטלה הנבילה בשחוטה, ואין הכול מטמא במגע; אבל אם נשא הכול, נטמא:  שאי אפשר לשחוטה, שתחזור נבילה; אבל הנבילה--אפשר שתטהר כשתסרח, לפיכך תיבטל.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="a.htm">ספר טהרה</A> -
<A HREF="a500.htm">הלכות שאר אבות הטומאות</A> - <A HREF="a5.htm">הכול</A><BR>פרק
א
<A HREF="a502.htm">ב</A>
<A HREF="a503.htm">ג</A>
<A HREF="a504.htm">ד</A>
<A HREF="a505.htm">ה</A>
<A HREF="a506.htm">ו</A>
<A HREF="a507.htm">ז</A>
<A HREF="a508.htm">ח</A>
<A HREF="a509.htm">ט</A>
<A HREF="a510.htm">י</A>
<A HREF="a511.htm">יא</A>
<A HREF="a512.htm">יב</A>
<A HREF="a513.htm">יג</A>
<A HREF="a514.htm">יד</A>
<A HREF="a515.htm">טו</A>
<A HREF="a516.htm">טז</A>
<A HREF="a517.htm">יז</A>
<A HREF="a518.htm">יח</A>
<A HREF="a519.htm">יט</A>
<A HREF="a520.htm">כ</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('a501')</SCRIPT></P>
</DIV></BODY></HTML>
