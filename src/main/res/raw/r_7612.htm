<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר זרעים - הלכות ביכורים פרק יב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7600.htm">הלכות ביכורים</A> - <A HREF="76.htm">הכול</A><BR>פרק
<A HREF="7601.htm">א</A>
<A HREF="7602.htm">ב</A>
<A HREF="7603.htm">ג</A>
<A HREF="7604.htm">ד</A>
<A HREF="7605.htm">ה</A>
<A HREF="7606.htm">ו</A>
<A HREF="7607.htm">ז</A>
<A HREF="7608.htm">ח</A>
<A HREF="7609.htm">ט</A>
<A HREF="7610.htm">י</A>
<A HREF="7611.htm">יא</A>
יב
</P>
<HR>
<H2>הלכות ביכורים פרק יב</H2>
<A NAME="1"> </A>
<P><B>א</B>  מצות עשה לפדות כל אדם מישראל, פטר חמור בשה; ואם לא רצה לפדותו, מצות עשה לעורפו:  שנאמר "ופטר חמור תפדה בשה, ואם לא תפדה וערפתו" (<A HREF="t/t0234.htm#20">שמות לד,כ</A>).  ושתי מצוות אלו נוהגות בכל מקום, ובכל זמן; ומצות פדייה קודמת למצות עריפה.</P>
<A NAME="2"> </A>
<P><B>ב</B>  השה שפודין בו--נותנו לכוהן, שנאמר "כל פטר רחם . . . [ג] ואת בכור הבהמה הטמאה, תפדה" (<A HREF="t/t0418.htm#15">במדבר יח,טו</A>).  בהמה טמאה האמורה כאן, היא החמור בלבד.</P>
<A NAME="3"> </A>
<P><B>ג</B>  [ד] פטר חמור אסור בהניה, עד שייפדה; ואם מכרו קודם פדיון, דמיו אסורים.  ואם מת קודם פדיון, או שערפו--הרי זה ייקבר:  מפני שהוא אסור בהניה אף לאחר עריפתו, הואיל ולא נפדה.</P>
<A NAME="4"> </A>
<P><B>ד</B>  לפיכך אם לא פדהו, ונתן פטר החמור בעצמו לכוהן--אסור לכוהן להשתמש בו, עד שיפדהו בשה; וייקח השה לעצמו, או יערוף אותו וייקבר.  והכוהנים חשודים על דבר זה; לפיכך אסור לישראל ליתן פטר חמור לכוהן, אלא אם כן פדהו הכוהן בפניו.</P>
<A NAME="5"> </A>
<P><B>ה</B>  הפריש פדיון פטר חמור, ומת השה קודם שייתננו לכוהן--אינו חייב באחריותו; וייתן הנבילה לכוהן, ליהנות בה.  מת פטר החמור אחר שפדהו, ייתן הטלה לכוהן; ומותר בהניתו, שכבר נפדה.</P>
<A NAME="6"> </A>
<P><B>ו</B>  מאימתיי יתחייב לפדותו, משייוולד ועד שלושים יום.  ומאחר שלושים יום--אם רצה לעורפו, עורפו; ואם רצה לפדותו, פודה:  ואין כאן אלא עיכוב מצוה בלבד.</P>
<A NAME="7"> </A>
<P><B>ז</B>  לא רצה לפדותו--עורפו בקופיס מאחוריו, שנאמר "ואם לא תפדה וערפתו" (<A HREF="t/t0213.htm#13">שמות יג,יג</A>; <A HREF="t/t0234.htm#20">שמות לד,כ</A>).  ואין ממיתין אותו לא במקל, ולא בקנה, ולא בקורדום, ולא במגירה--אלא בקופיס; ולא יכניסנו לחדר, וינעול הדלת בפניו עד שימות:  שנאמר "וערפתו".</P>
<A NAME="8"> </A>
<P><B>ח</B>  אין פודין לא בעגל, ולא בחיה, ולא בשה שחוט, ולא בטריפה, ולא בכלאיים, ולא בכוי--שנאמר "תפדה בשה" (<A HREF="t/t0213.htm#13">שמות יג,יג</A>; <A HREF="t/t0234.htm#20">שמות לד,כ</A>); ואין קרוי שה, אלא כבשים ועיזים חיים בלבד.  [ט] אין פודין בשה הדומה אחר; ואם פדה, פדוי.  ופודין בבן פקועה; ואין פודין בפסולי המוקדשין, שהרי נאמר בהן "כצבי וכאייל" (<A HREF="t/t0512.htm#15">דברים יב,טו</A>; <A HREF="t/t0515.htm#22">דברים טו,כב</A>)--מה צבי ואייל אין פודין בו, אף הן אין פודין בהם.</P>
<A NAME="9"> </A>
<P><B>ט</B>  [י] פודין בשה--בין זכרים בין נקבות, בין תמימים בין בעלי מומים, בין קטנים בין גדולים.  [יא] שה שלקחו מדמי שביעית, אין פודין בו את הוודאי; אבל פודין בו את הספק.</P>
<A NAME="10"> </A>
<P><B>י</B>  אם אין לו שה לפדותו--פודהו בשווייו, ונותן דמיו לכוהן:  לא אמרה תורה שה להחמיר עליו, אלא להקל עליו--שאם היה לו פטר חמור ששווה עשר סלעים, יש לו לפדותו בשה שווה דינר; ולא יהיה זה חמור מן ההקדש, שנפדה בכסף.</P>
<A NAME="11"> </A>
<P><B>יא</B>  [יב] במה דברים אמורים, בשהיו דמי פטר חמור משלושה זוזים ומעלה; אבל אם היו דמיו פחות משלושה זוזים, אין פודין אותו אלא בשה או בשלושה זוזים.  ועין יפה, לא יפחות מסלע; ועין רעה, בחצי סלע; ובינונית, בשלושה זוזים.  [יג] והפודה פטר חמור של חברו--הרי זה פדוי, והחמור לבעליו.</P>
<A NAME="12"> </A>
<P><B>יב</B>  [יד] כוהנים ולויים פטורין מפטר חמור, שנאמר "בכור האדם, ואת בכור הבהמה הטמאה, תפדה" (<A HREF="t/t0418.htm#15">במדבר יח,טו</A>):  כל שישנו בבכור אדם, ישנו בבכור בהמה טמאה; והפטור מבכור אדם, פטור מבכור בהמה טמאה.</P>
<A NAME="13"> </A>
<P><B>יג</B>  [טו] הלוקח עובר חמורו של נוכרי, או המוכר עובר חמורו לנוכרי--אף על פי שאינו רשאי, הרי זה פטור מן הבכורה; ואין קונסין אותו על דבר זה.  היה הנוכרי שותף באם או בבכור, אפילו לא היה לו אלא אחד מאלף בו--הרי זה פטור.  היה לו בו או באימו אבר אחד, כגון ידו או רגלו אפילו אוזנו--כל שאילו ייחתך יהיה בעל מום, הרי זה פטור מן הבכורה; ואם כשייחתך חלק הנוכרי לא יהיה בעל מום למזבח, הרי זה חייב.</P>
<A NAME="14"> </A>
<P><B>יד</B>  וכן המקבל חמור מן הגוי להיות מיטפל בה, והוולד ביניהם, או נוכרי שקיבל מישראל--הכול פטור מן הבכורה:  שנאמר "פטר רחם, בבני ישראל--באדם, ובבהמה" (<A HREF="t/t0213.htm#2">ראה שמות יג,ב</A>), עד שיהיה הכול בישראל.</P>
<A NAME="15"> </A>
<P><B>טו</B>  [טז] גר שנתגייר, ואין ידוע אם עד שלא נתגייר ילדה חמורו או אחר שנתגייר--הרי זה חייב לערוף או לפדות; ואם פדה בשה--השה של גר, שהמוציא מחברו עליו הראיה.</P>
<A NAME="16"> </A>
<P><B>טז</B>  [יז] גוי שהפריש פטר חמור, מודיעין אותו שאינו חייב; והרי הוא מותר בגיזה, ועבודה.</P>
<A NAME="17"> </A>
<P><B>יז</B>  [יח] פרה שילדה כמין חמור, או חמור שילדה כמין סוס--פטור:  שנאמר "ופטר חמור" (<A HREF="t/t0234.htm#20">שמות לד,כ</A>) ו"פטר חמור" (<A HREF="t/t0213.htm#13">שמות יג,יג</A>), שני פעמים--עד שיהיה היולד חמור והנולד חמור.  ואם יש בו מקצת סימני חמור, חייב בבכורה.</P>
<A NAME="18"> </A>
<P><B>יח</B>  [יט] חמורו שלא ביכרה, וילדה שני זכרים--נותן טלה לכוהן.  ילדה זכר ונקבה--מפריש טלה אחד כדי להפקיע קדושה ממנו עד שיהיה מותר בהניה, שמא הזכר נולד תחילה; וטלה זה שהפריש לבעלים, ואינו לכוהן--שהמוציא מחברו עליו הראיה.</P>
<A NAME="19"> </A>
<P><B>יט</B>  [כ] שתי חמוריו שלא ביכרו, וילדו שני זכרים--נותן שני טלאים לכוהן; זכר ונקבה, או שני זכרים ונקבה--נותן טלה אחד לכוהן.</P>
<A NAME="20"> </A>
<P><B>כ</B>  [כא] ילדו שתי נקבות וזכר, או שני זכרים ושתי נקבות--אין כאן לכוהן כלום.  ואינו צריך להפריש טלה לעצמו, לפי שיש כאן ספקות הרבה--שמא האחת ילדה זכר והשנייה שתי נקבות, או שמא זו ילדה נקבה והאחרת זכר ואחריו נקבה, או נקבה ואחריה זכר; וכן ספקות הרבה יש בשני זכרים ושתי נקבות.</P>
<A NAME="21"> </A>
<P><B>כא</B>  אחת ביכרה ואחת שלא ביכרה, וילדו שני זכרים ונתערבו--נותן טלה אחד לכוהן; זכר ונקבה, מפריש טלה אחד לעצמו ואינו לכוהן--מפני שהוא ספק, והמוציא מחברו עליו הראיה.  [כב] וכן הלוקח חמור מן הגוי, ואין ידוע אם ביכרה או לא ביכרה, וילדה זכר--פודה אותו בשה; והוא לבעלים, מפני שהוא ספק.</P>
<A NAME="22"> </A>
<P><B>כב</B>  [כג] מי שהיו לו עשר טלאים, כל אחד מהן הפרישו על ספק פטר חמור--הרי כולן כחולין לכל דבר, ומתעשרין כשאר הבהמה; ומפריש אחד מהן מעשר, והשאר שלו כשהיו.</P>
<A NAME="23"> </A>
<P><B>כג</B>  [כד] ישראל שהיו לו עשרה פטרי חמורים ודאיין בתוך ביתו, שנפלו לו מבית אבי אימו כוהן, ואותו אבי אימו הכוהן נפלו לו מבית אבי אימו ישראל--הרי זה מפריש עליהן עשרה שיין, והן שלו; וחייבין במעשר.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="7.htm">ספר זרעים</A> -
<A HREF="7600.htm">הלכות ביכורים</A> - <A HREF="76.htm">הכול</A><BR>פרק
<A HREF="7601.htm">א</A>
<A HREF="7602.htm">ב</A>
<A HREF="7603.htm">ג</A>
<A HREF="7604.htm">ד</A>
<A HREF="7605.htm">ה</A>
<A HREF="7606.htm">ו</A>
<A HREF="7607.htm">ז</A>
<A HREF="7608.htm">ח</A>
<A HREF="7609.htm">ט</A>
<A HREF="7610.htm">י</A>
<A HREF="7611.htm">יא</A>
יב
</P>
<HR>
<P>יש לך שאלה או הערה?  <SCRIPT TYPE="text/javascript">email('7612')</SCRIPT></P>
</DIV></BODY></HTML>
