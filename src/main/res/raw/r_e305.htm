<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2006 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר שופטים - הלכות ממרים פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e300.htm">הלכות ממרים</A> - <A HREF="e3.htm">הכול</A><BR>פרק
<A HREF="e301.htm">א</A>
<A HREF="e302.htm">ב</A>
<A HREF="e303.htm">ג</A>
<A HREF="e304.htm">ד</A>
ה
<A HREF="e306.htm">ו</A>
<A HREF="e307.htm">ז</A>
</P>
<HR>
<H2>הלכות ממרים פרק ה</H2>
<A NAME="1"> </A>
<P><B>א</B>  המקלל אביו או אימו--נסקל, שנאמר "אביו ואימו קילל, דמיו בו" (<A HREF="t/t0320.htm#9">ויקרא כ,ט</A>).  ואחד המקלל אותם בחייהם, או לאחר מותם--הרי זה נסקל; וצריך עדים והתראה, כשאר כל מחוייבי מיתות בית דין.  ואחד האיש ואחד האישה, וכן הטומטום והאנדרוגינוס:  והוא שיהיו גדולים, שהגיעו לכלל העונשין.</P>
<A NAME="2"> </A>
<P><B>ב</B>  אינו חייב סקילה, עד שיקללם בשם מן השמות המיוחדין; אבל אם קיללם בכינוי--פטור מן הסקילה, ולוקה כדרך שלוקה על קללת כל אדם כשר מישראל.  [ג] וכן המקלל אבי אביו, ואבי אימו--הרי זה כמקלל אחד משאר הקהל.</P>
<A NAME="3"> </A>
<P><B>ג</B>  [ד] אזהרה של מקלל אביו ואימו מניין:  עונש שמענו בפירוש; אבל האזהרה, הרי היא בכלל "לא תקלל חירש" (<A HREF="t/t0319.htm#14">ויקרא יט,יד</A>).  הואיל והוא מוזהר שלא לקלל אדם מישראל, הרי אביו בכלל כל ישראל.</P>
<A NAME="4"> </A>
<P><B>ד</B>  [ה] המכה אביו או אימו--מיתתו בחנק, שנאמר "ומכה אביו ואימו, מות יומת" (<A HREF="t/t0221.htm#15">שמות כא,טו</A>); וצריך עדים והתראה, כשאר כל מחוייבי מיתות בית דין.  ואחד האיש ואחד האישה, וכן הטומטום והאנדרוגינוס:  והוא, שיגיעו לכלל עונשין.</P>
<A NAME="5"> </A>
<P><B>ה</B>  אינו חייב חנק, עד שיעשה בהן חבורה; אבל אם לא עשה חבורה, הרי זה כמכה אחד משאר ישראל.  והמכה אותם לאחר מיתה, פטור.  [ו] ומי שהכה את אביו על אוזנו, וחירשו--חייב, ונהרג:  שאי אפשר לו שייעשה חירש בלא חבורה--אפילו טיפת דם יצאת בפנים באוזן, ונתחרש.</P>
<A NAME="6"> </A>
<P><B>ו</B>  [ז] המקיז דם לאביו, או שהיה רופא וחתך לו בשר או אבר--פטור.  אף על פי שהוא פטור, לכתחילה לא יעשה:  אפילו להוציא סילון מבשר אביו או אימו--לא יוציא, שמא יעשה חבורה.</P>
<A NAME="7"> </A>
<P><B>ז</B>  במה דברים אמורים, בשיש שם אחר לעשות.  אבל אם אין שם מי שיעשה אלא הוא, והרי הן מצטערין--הרי זה מקיז וחותך, כפי מה שירשוהו לעשות.</P>
<A NAME="8"> </A>
<P><B>ח</B>  אזהרה של מכה אביו ואימו מניין--עונש שמענו, אזהרה לא שמענו:  הואיל והוא מוזהר שלא להכות אדם מישראל, הרי אביו ואימו בכלל.  [ט] שתוקי חייב על אימו, ואינו חייב על אביו:  אף על פי שנבדקה אימו ואמרה, בן פלוני הוא--אין זה נסקל או נחנק, על פיה.  אבל בנו מן השפחה, ומן הנוכרית--אינו חייב לא על אביו, ולא על אימו.</P>
<A NAME="9"> </A>
<P><B>ט</B>  וכן גר שהורתו שלא בקדושה--אינו חייב על מכת אביו, וקללתו.  [י] וכשם שאינו חייב על אביו, כך אינו חייב על אימו:  שנאמר "ומקלל אביו ואימו" (<A HREF="t/t0221.htm#17">שמות כא,יז</A>)--את שהוא חייב על אביו, חייב על אימו, וזה שאינו חייב על אביו, אינו חייב על אימו.</P>
<A NAME="10"> </A>
<P><B>י</B>  [יא] הגר אסור לקלל אביו הגוי, ולהכותו ולבזהו--כדי שלא יאמרו, באו מקדושה חמורה לקדושה קלה, שהרי זה מבזה אביו; ונוהג בו, מקצת כבוד.  אבל העבד, אין לו ייחוס, אלא הרי אביו כמי שאינו אביו לכל דבר, אף על פי שנשתחררו.</P>
<A NAME="11"> </A>
<P><B>יא</B>  [יב] מי שהיו אביו ואימו רשעים גמורים, ועוברי עבירות--אפילו נגמר דינם להריגה, והם יוצאין ליהרג--אסור לו להכותן ולקללם; ואם קילל או חבל בהן, פטור.  ואם עשו תשובה--הרי זה חייב ונהרג עליהן, אף על פי שהרי הן יוצאין למיתה.</P>
<A NAME="12"> </A>
<P><B>יב</B>  במה דברים אמורים, בבנו.  אבל אחר שבא והכהו או קיללו, אחר שנגמר דינו--אף על פי שעשה תשובה--הרי זה פטור, הואיל והוא הולך למיתה.  ואם ביישו, חייב בקנס המבייש.</P>
<A NAME="13"> </A>
<P><B>יג</B>  עבר אביו או אימו על עבירה שלוקין עליה, והיה הוא חזן לפני הדיינין--לא יכה אותם; וכן אם נתחייבו נידוי, לא יהיה שליח לנדותם.  ולא ידחוף אותם, ולא יבזה אותם בשליחות בית דין, אף על פי שהן ראויין לכך, ולא עשו תשובה.  [יד] לכול, אין הבן נעשה שליח לאביו להכותו ולקללו--חוץ ממסית, שהרי אמרה תורה "לא תחמול ולא תכסה עליו" (<A HREF="t/t0513.htm#9">דברים יג,ט</A>).</P>
<A NAME="14"> </A>
<P><B>יד</B>  [טו] מי שנתחייב שבועה לבנו--כך ראינו בו תמיד שאינו משביעו בשבועת האלה, שהרי זה בא לקללת אביו:  אלא משביעו, שבועה שאין בה אלה.  וכבר ביארנו שהאב שהרג את בנו, אין אחד מאחיו של נהרג נעשה גואל הדם.</P>
<A NAME="15"> </A>
<P><B>טו</B>  ולא על הכיה ועל הקללה בלבד הקפידה תורה, אלא אף על הביזיון:  שכל המבזה אביו או אימו--אפילו בדברים, אפילו ברמיזה--הרי זה בכלל ארור מפי הגבורה, שנאמר "ארור, מקלה אביו ואימו" (<A HREF="t/t0527.htm#16">דברים כז,טז</A>).  והרי הוא אומר "עין, תלעג לאב--ותבוז, ליקהת אם . . ." (<A HREF="t/t2830.htm#17">משלי ל,יז</A>).  ויש לבית דין להכותו על זה מכת מרדות, ולענוש כפי מה שיראו.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="e.htm">ספר שופטים</A> -
<A HREF="e300.htm">הלכות ממרים</A> - <A HREF="e3.htm">הכול</A><BR>פרק
<A HREF="e301.htm">א</A>
<A HREF="e302.htm">ב</A>
<A HREF="e303.htm">ג</A>
<A HREF="e304.htm">ד</A>
ה
<A HREF="e306.htm">ו</A>
<A HREF="e307.htm">ז</A>
</P>
<HR>
<P>יש לך שאלה או הערה?  <SCRIPT TYPE="text/javascript">email('e305')</SCRIPT></P>
</DIV></BODY></HTML>
