<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2007 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות בית הבחירה פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8100.htm">הלכות בית הבחירה</A> - <A HREF="81.htm">הכול</A><BR>פרק
<A HREF="8101.htm">א</A>
<A HREF="8102.htm">ב</A>
<A HREF="8103.htm">ג</A>
<A HREF="8104.htm">ד</A>
<A HREF="8105.htm">ה</A>
<A HREF="8106.htm">ו</A>
<A HREF="8107.htm">ז</A>
ח
</P>
<HR>
<H2>הלכות בית הבחירה פרק ח</H2>
<A NAME="1"> </A>
<P><B>א</B>  שמירת המקדש מצות עשה--ואף על פי שאין שם פחד מאויב, ולא מליסטים:  שאין שמירתו אלא כבוד לו; אינו דומה פלטורין שיש עליו שומרין, לפלטורין שאין עליו שומרין.  [ב] ושמירה זו, מצותה כל הלילה; והשומרין הם הכוהנים והלויים--שנאמר "אתה ובניך איתך, לפני אוהל העדות" (<A HREF="t/t0418.htm#2">במדבר יח,ב</A>), כלומר אתם תהיו שומרין לו.  והרי נאמר "ושמרו את משמרת אוהל מועד" (<A HREF="t/t0418.htm#4">במדבר יח,ד</A>), ונאמר "והחונים קדמה לפני אוהל מועד מזרחה משה ואהרון ובניו, שומרי משמרת המקדש" (<A HREF="t/t0403.htm#38">ראה במדבר ג,לח</A>).</P>
<A NAME="2"> </A>
<P><B>ב</B>  [ג] ואם ביטלו שמירה זו--עברו בלא תעשה, שנאמר "ושמרתם, את משמרת הקודש" (<A HREF="t/t0418.htm#5">במדבר יח,ה</A>):  ולשון שמירה, אזהרה היא; הא למדת ששמירתו מצות עשה, וביטול שמירתו בלא תעשה.</P>
<A NAME="3"> </A>
<P><B>ג</B>  [ד] מצות שמירתו שיהיו הכוהנים שומרים מבפנים, והלויים מבחוץ; וארבע ועשרים עדה שומרין אותו בכל לילה תמיד, בארבעה ועשרים מקום--הכוהנים בשלושה מקומות, והלויים באחד ועשרים מקום.</P>
<A NAME="4"> </A>
<P><B>ד</B>  [ה] והיכן היו שומרים--כוהנים היו שומרים בבית אבטינס, ובבית הניצוץ, ובבית המוקד:  בית אבטינס ובית הניצוץ, היו עלייות בנויות בצד שערי העזרה; והרובין היו שומרים שם.  בית המוקד, בארץ; וזקני בית אב של אותו היום היו ישנים שם, ומפתחות העזרה בידם.</P>
<A NAME="5"> </A>
<P><B>ה</B>  [ו] לא היו הכוהנים השומרים ישנים בבגדי כהונה, אלא מקפלין אותן ומניחין אותן כנגד ראשיהן; ולובשין בגדי עצמן, וישנים על הארץ, כדרך כל שומרי חצרות המלכים, לא שיישנו על המיטות.  [ז] אירע קרי לאחד מהן--הולך במסיבה שתחת הקרקע, שהמחילות הפתוחות להר הבית לא נתקדשו; וטובל וחוזר ויושב אצל אחיו הכוהנים עד שפותחין השערים בבוקר, יוצא והולך לו.</P>
<A NAME="6"> </A>
<P><B>ו</B>  [ח] והיכן היו הלויים שומרים--על חמישה שערי הר הבית, ועל ארבע פינותיו מתוכו, ועל ארבע פינות העזרה מבחוץ, שאסור לישב בעזרה; ועל חמישה שערי העזרה חוץ לעזרה, שהרי הכוהנים שומרים על שער המוקד ועל שער הניצוץ:  הרי שמונה עשר מקום.  [ט] ועוד שומרים בלשכת הקרבן, ובלשכת הפרוכת, ואחורי בית הכפורת.</P>
<A NAME="7"> </A>
<P><B>ז</B>  [י] ומעמידין ממונה אחד על כל המשמרות השומרים, ואיש הר הבית היה נקרא; והיה מחזר על כל משמר ומשמר כל הלילה, ואבוקות דולקות לפניו.  וכל משמר שאינו עומד ואומר לו איש הר הבית, שלום עליך--ניכר שהוא ישן, חובטו במקלו; ורשות היה לו לשרוף את כסותו, עד שהיו אומרין בירושלים מה קול בעזרה, קול בן לוי לוקה ובגדיו נשרפין, שישן לו על משמרו.</P>
<A NAME="8"> </A>
<P><B>ח</B>  [יא] בשחר קודם שיעלה עמוד השחר, סמוך לו--יבוא הממונה של מקדש, וידפוק על הכוהנים שבבית המוקד; והן פותחין לו.  נטל את המפתח, ופתח את השער הקטן שבין בית המוקד ובין העזרה, ונכנס מבית המוקד לעזרה, ונכנסו אחריו הכוהנים.  ושתי אבוקות של אור בידם, ונחלקו לשתי כיתות--כת הולכת למזרח, וכת הולכת למערב; והיו בודקין והולכין את כל העזרה, עד שיגיעו שתי הכיתות למקום בית עושי חביתין.  הגיעו אלו ואלו--אומרין שלום, הכול שלום; והעמידו עושי חביתין לעשות חביתין.</P>
<A NAME="9"> </A>
<P><B>ט</B>  [יב] כסדר הזה עושין בכל לילה, חוץ מלילי שבת--שאין בידם אור, אלא בודקין בנרות הדלוקין שם מערב שבת.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8100.htm">הלכות בית הבחירה</A> - <A HREF="81.htm">הכול</A><BR>פרק
<A HREF="8101.htm">א</A>
<A HREF="8102.htm">ב</A>
<A HREF="8103.htm">ג</A>
<A HREF="8104.htm">ד</A>
<A HREF="8105.htm">ה</A>
<A HREF="8106.htm">ו</A>
<A HREF="8107.htm">ז</A>
ח
</P>
<HR>
<P>יש לך שאלה או הערה?  <SCRIPT TYPE="text/javascript">email('8108')</SCRIPT></P>
</DIV></BODY></HTML>
