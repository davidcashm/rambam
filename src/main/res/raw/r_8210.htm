<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2008 Mechon Mamre, 12 Hayyim Vital, Jerusalem-->
<LINK REL="stylesheet" HREF="i.css" TYPE="text/css">
<TITLE>משנה תורה - ספר עבודה - הלכות כלי המקדש והעובדים בו פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8200.htm">הלכות כלי המקדש והעובדים בו</A> - <A HREF="82.htm">הכול</A><BR>פרק
<A HREF="8201.htm">א</A>
<A HREF="8202.htm">ב</A>
<A HREF="8203.htm">ג</A>
<A HREF="8204.htm">ד</A>
<A HREF="8205.htm">ה</A>
<A HREF="8206.htm">ו</A>
<A HREF="8207.htm">ז</A>
<A HREF="8208.htm">ח</A>
<A HREF="8209.htm">ט</A>
י
</P>
<HR>
<H2>הלכות כלי המקדש פרק י</H2>
<A NAME="1"> </A>
<P><B>א</B>  כיצד סדר לבישת הבגדים:  לובש המכנסיים תחילה, וחוגר את המכנסיים למעלה מטבורו מעל מותניו; ואחר כך לובש הכותונת, ואחר כך חוגר את האבנט כנגד אצילי ידיו, ומקיפו כרך על כרך עד שגומר, וקושר.  [ב] ועל האבנט מפורש בקבלה, "ולא יחגרו, ביזע" (<A HREF="t/t1244.htm#18">ראה יחזקאל מד,יח</A>)--במקום שמזיעין; וכך קיבל יונתן בן עוזיאל מפי הנביאים, ותירגם על ליבהון ייסרון.  ואחר כך צונף במצנפת כמין כובע.</P>
<A NAME="2"> </A>
<P><B>ב</B>  [ג] כוהן גדול--אחר שחוגר באבנט, לובש המעיל, ועל המעיל האיפוד והחושן; וחוגר בחשב האיפוד על המעיל מתחת החושן, ולפיכך נקרא "מעיל האיפוד" (<A HREF="t/t0228.htm#31">שמות כח,לא</A>; <A HREF="t/t0229.htm#5">שמות כט,ה</A>; <A HREF="t/t0239.htm#22">שמות לט,כב</A>)--מעיל שחוגרו האיפוד.  ואחר כך צונף במצנפת, וקושר הציץ למעלה מן המצנפת; ושיערו היה נראה בין ציץ למצנפת, ושם היה מניח תפילין בין ציץ למצנפת.</P>
<A NAME="3"> </A>
<P><B>ג</B>  [ד] מצות עשה לעשות בגדים אלו, ולהיות הכוהן עובד בהן--שנאמר "ועשית בגדי קודש . . ." (<A HREF="t/t0228.htm#2">שמות כח,ב</A>), "ואת בניו, תקריב; והלבשתם, כותונות" (<A HREF="t/t0229.htm#8">שמות כט,ח</A>).  וכוהן גדול ששימש בפחות משמונה בגדים אלו, או כוהן הדיוט ששימש בפחות מארבעה בגדים אלו--הוא הנקרא מחוסר בגדים, ועבודתו פסולה; וחייב מיתה בידי שמיים, כזר ששימש--שנאמר "וחגרת אותם אבנט . . . והייתה להם כהונה" (<A HREF="t/t0229.htm#9">שמות כט,ט</A>):  בזמן שבגדיהם עליהן, כהונתם עליהן; אין בגדיהם עליהן, אין כהונתם עליהן--אלא הרי הן כזרים, ונאמר "והזר הקרב, יומת" (<A HREF="t/t0401.htm#51">במדבר א,נא</A>; <A HREF="t/t0403.htm#10">במדבר ג,י</A>; <A HREF="t/t0403.htm#38">במדבר ג,לח</A>; <A HREF="t/t0418.htm#7">במדבר יח,ז</A>).</P>
<A NAME="4"> </A>
<P><B>ד</B>  [ה] כשם שמחוסר בגדים חייב מיתה ופוסל העבודה, כך היתר בגדים:  כגון שלבש שתי כותונות או שני אבנטים, או כוהן הדיוט שלבש בגדי כוהן גדול ועבד--הרי זה מחלל העבודה, וחייב מיתה בידי שמיים.</P>
<A NAME="5"> </A>
<P><B>ה</B>  [ו] נאמר בבגדי כהונה "על בשרו . . . ולבשם" (<A HREF="t/t0316.htm#4">ויקרא טז,ד</A>; <A HREF="t/t0306.htm#3">וראה ויקרא ו,ג</A>), מלמד שלא יהיה דבר חוצץ בין בשרו לבגדים; אפילו נימה אחת, או עפר, או כינה מתה--אם הייתה בין בשרו לבגד--הרי זו חציצה, ועבודתו פסולה.  לפיכך אין הכוהן יכול לעבוד בתפילין של יד, שהרי חוצצת; אבל של ראש, אינה חוצצת, ואם רצה להניחם בשעת העבודה, מניח.</P>
<A NAME="6"> </A>
<P><B>ו</B>  [ז] וצריך להיזהר בשעה שלובש, שלא יהיה אבק בין בגדו לבשרו, ולא כינה, ואף על פי שהיא בחיים; ושלא תיכנס הרוח בשעת העבודה בין בשרו לבגדו, עד שיתרחק הבגד מעליו; ולא יכניס ידו תחת חלוקו לחוך, ולא ייצא שיערו מן הבגד, ולא יהיה בבגד נימה מדולדלת.  ואם היה שם אחד מכל אלו, עבודתו כשרה.</P>
<A NAME="7"> </A>
<P><B>ז</B>  [ח] כרך על בשרו בגד שלא במקום בגדים, כגון שכרכו על אצבעו או על עקבו--אם היה בו שלוש אצבעות על שלוש אצבעות, הרי זה חוצץ ופוסל; פחות מכאן, אינו חוצץ.  ואם היה צלצול קטן--הואיל והוא חשוב בגד בפני עצמו--הרי זה פוסל, ואף על פי שאין בו שלוש על שלוש.</P>
<A NAME="8"> </A>
<P><B>ח</B>  [ט] כוהן שלקה באצבעו--מותר לכרוך עליה גמי בשבת, או בגד שאין בו שלוש על שלוש, ועובד; ואם נתכוון להוציא דם, אסור.  והוא שלא יחוץ הגמי או הבגד בין בשרו לכלי, בשעת העבודה.</P>
<A NAME="9"> </A>
<P><B>ט</B>  [י] עשו בבית שני אורים ותומים, כדי להשלים שמונה בגדים--ואף על פי שלא היו נשאלין בהן.  ומפני מה לא היו שואלין בהן:  מפני שלא הייתה שם רוח הקודש; וכל כוהן שאינו מדבר ברוח הקודש, ואין שכינה שורה עליו--אין נשאלין בו.</P>
<A NAME="10"> </A>
<P><B>י</B>  [יא] וכיצד שואלין:  עומד הכוהן ופניו לפני הארון, והשואל מאחריו, פניו לאחורי הכוהן.  ואומר השואל, אעלה או לא אעלה; ואינו שואל בקול רם, ולא מהרהר בליבו, אלא בקול נמוך, כמי שמתפלל בינו לבין עצמו.</P>
<A NAME="11"> </A>
<P><B>יא</B>  ומיד רוח הקודש לובשת את הכוהן, ומביט בחושן, ורואה בו במראה הנבואה, עלה או לא תעלה--באותייות שבולטות מן החושן כנגד פניו.  והכוהן משיבו ואומר לו עלה, או לא תעלה.</P>
<A NAME="12"> </A>
<P><B>יב</B>  אין שואלין על שני דברים כאחד; ואם שאל, משיבין על הראשון בלבד.  ואין נשאלין בהן להדיוט--אלא למלך, או לבית דין, או למי שצורך הציבור בו:  שנאמר "ולפני אלעזר הכוהן יעמוד . . ." (<A HREF="t/t0427.htm#21">במדבר כז,כא</A>), "הוא" (שם) זה המלך; "וכל בני ישראל" (שם), זה משוח מלחמה או מי שצורך הציבור בשאלתו; "וכל העדה" (שם), אלו בית דין הגדול.</P>
<A NAME="13"> </A>
<P><B>יג</B>  זה שאתה מוצא בדברי נביאים שכוהנים רבים היו חוגרין איפוד בד--לא היו כוהנים גדולים, שאין האיפוד של כוהן גדול בד.  אף הלויים היו חוגרין אותו--שהרי שמואל הנביא לוי היה, ונאמר בו "נער, חגור איפוד בד" (<A HREF="t/t08a02.htm#18">שמואל א ב,יח</A>).  אלא איפוד זה--היו חוגרין אותו בני הנביאים ומי שהוא ראוי שתשרה עליו רוח הקודש, להודיע כי הגיע זה למעלת כוהן גדול שמדבר על פי האיפוד והחושן ברוח הקודש.
<BR></P>
<HR>
<P CLASS=s>
<A HREF="0.htm">משנה תורה</A> -
<A HREF="8.htm">ספר עבודה</A> -
<A HREF="8200.htm">הלכות כלי המקדש והעובדים בו</A> - <A HREF="82.htm">הכול</A><BR>פרק
<A HREF="8201.htm">א</A>
<A HREF="8202.htm">ב</A>
<A HREF="8203.htm">ג</A>
<A HREF="8204.htm">ד</A>
<A HREF="8205.htm">ה</A>
<A HREF="8206.htm">ו</A>
<A HREF="8207.htm">ז</A>
<A HREF="8208.htm">ח</A>
<A HREF="8209.htm">ט</A>
י
</P>
<HR>
<P>יש לך שאלה או הערה?  <SCRIPT TYPE="text/javascript">email('8210')</SCRIPT></P>
</DIV></BODY></HTML>
